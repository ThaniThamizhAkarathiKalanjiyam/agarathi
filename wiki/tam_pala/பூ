# தமிழ்ப் பழமொழிகள்
 - பனி பெய்தால் மழை இல்லை; பழம் இருந்தால் பூ இல்லை.
- புல் விற்கிற கடையிலே பூ விற்கிறது.
- புழுக்கைக்கு மேல் சன்னதம் வந்தால் பூ இட்டுக் கும்பிட வேண்டும்.
- பூ இல்லாக் கொண்டை புலம்பித் தவிக்கிறதோ? 
- பூ இல்லாமல் மாலை கோத்துப் புருஷன் இல்லாமல் பின்ளை பெறுகிறது போல.  (யாழ்ப்பாண வழக்கு.)
- பூ உதிரப் பிஞ்சு உதிரக் காய் உதிரக் கனி உதிர. 
- பூ உள்ள மங்கையாம், பொற்கொடியாம், போன இடம் எல்லாம் செருப்படியாம். 
- பூசாரி பூ முடிக்கப் போனானாம்; பூவாலங்காடு பலாக்காடாய்ப் போச்சுதாம்.
- பூ மலர்ந்து கெட்டது; வாய் விரிந்து கெட்டது. 
- பூவிலே பூ பூனைப் பூ. 
- பூவிலே பூ பூனைப் பூ. 
- பூ விழுந்த கண்ணிலே கோலும் குத்தியது. 
- பூ விற்ற கடையிலே புல் விற்றது போல.
- பூ விற்ற கடையிலே புல் விற்கவும், புலி இருந்த காட்டிலே பூனை இருக்கவும், சிங்கம் இருந்த குகையிலே நரி இருக்கவும், ஆனை ஏறினவன் ஆடு மேய்க்கவும் ஆச்சுதே.
- பூ விற்ற காசு மணக்குமா? புலால் விற்ற காசு நாறுமா? 
- பூ விற்றவளைப் பொன் விற்கப் பண்ணுவேன்.
