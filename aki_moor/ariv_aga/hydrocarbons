# அ.கி.மூர்த்தி-ன் அறிவியல் அகராதி
 -   அய்டிரோகார்பன்கள்:
-  அய்டிரஜனும் கார்பனும் கொண்ட சேர்மங்கள். ஒன்றிலிருந்து நான்கு கார்பன் அணுக்கள் வரை கொண்டவை வளிகள். 5 லிருந்து 16 வரை கொண்டவை நீர்மங்கள். அதிக மூலக்கூறுப் பொருண்மை கொண்டவை திண்மங்கள். இவை மூவகைப்படும். 
-  1. நிறைவுற்றவை;
-   ஒவ்வொரு கரியணுவின் 4 இணை திறன்களும் ஒற்றைப் பிணைப்பினால் நிறைவு பெறுபவை. எ-டு. ஈத்தேன், மீத்தேன். 
-  2. நிறைவற்றவை:
-  அடுத்தடுத்துள்ள இருகரி அணுக்களின் இணைதிறன்கள் ஒற்றைப் பகிர்வு பிணைப்பினால் முழுதும் நிறைவு பெறாதவை. எ-டு. ஈத்தீன், ஈத்தைன். 
-  3.நறுமணமுள்ளவை:
-  வளைய அமைப்புடையவை. எ-டு. பென்சீன், நாப்தலீன். (வேதி) 
