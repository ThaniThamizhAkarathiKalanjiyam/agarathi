# தமிழ்ப் பழமொழிகள்
 - செத்தவன் பிட்டத்தில் நெய் எடுத்துத் திருவண்ணாமலைக்கு விளக்கு ஏற்று. 
- தீயில் இட்ட நெய் திரும்பி வருமா? 
- தை உழவோ, நெய் உழவோ?
- தை மழை நெய் மழை. 
- நாய்க்கு நறு நெய் இணங்காது.  (தகுமோ?)
- நாய் வாயில் நெய் சொட்டுகிறது என்றால் கேட்பவருக்கு மதி இல்லையா? 
- நீர் மோருக்கும் கதியற்ற வீட்டிலே ஓமத்துக்கும் பசு நெய் கேட்டாற்போல. 
- நீறு இல்லா நெற்றி பாழ். (+ நெய் இல்லா உண்டி பாழ்,)
- நெய் இல்லாத உண்டி பாழ்.
- நெய் உருக்கி மோர் பெருக்கி நீர் அருக்கிச் சாப்பிட வேண்டும். 
- நெய்க்குத் தொன்னை ஆதாரமா? தொன்னைக்கு நெய் ஆதாரமா? 
- நெய் நேத்திர வாயு; அன்னம் அதிக வாயு. 
- நெய் முந்தியோ, திரி முந்தியோ? 
- நெய் வார்த்த கடன் நின்று வாங்கினாற் போல. 
- நெய் வார்த்த பணம் முழுகிப் போகிறதா? 
- நெய் வார்த்து உண்டது நெஞ்சு அறியாதா? 
- நெருப்பில் நெய் விட்டது போல. 
- நேற்று வந்த மொட்டைச்சி நெய் வார்த்து உண்ணச் சிணுங்குகிறாள். 
- பகையாளிக்குப் பருப்பிலே நெய் விட்டது போல. 
- பருப்பிலே நெய் விட்டது போல. (வார்த்தது போல.)
- பால் ஆனாய் நெய் ஆனாய்ப் போட்டவன் தலைக்குப் பாக்கும் பிடிக்கிறது. 
- பால் உண்ட மேனி பற்றி எரிகிறது; நெய் உண்ட மேனி நெருப்பாய் எரிகிறது. 
- சோற்றுக்கே தாளமாம்; பருப்புக்கு நெய் கேட்டானாம். 
- தாராளம் தண்ணீர் பட்ட பாடு; நீர்மோர் நெய் பட்ட பாடு.
- திருவிளக்கு இட்டாரைத் தெய்வம் அறியும்; நெய் வார்த்து உண்டாரை நெஞ்சு அறியும். 
