# தமிழ்ப் பழமொழிகள்
 - செத்தவன் இருக்கச் சவுண்டி சாப்பிட்டது நிஜம் என்பது போல். 
- செத்தவன் உடலம் சுமந்தவன் கண்மேலே. 
- செத்தவன் உடைமை இருந்தவனுக்குக் கிடைக்கும். (இருந்தவன் சொத்து. )
- செத்தவன் கண் கடாக்கண்; இருந்தவன் கண் இல்லிக்கண். 
- செத்தவன் கண் செந்தாமரைக் கண்; இருக்கிறவன் கண் நொள்ளைக் கண். 
- செத்தவன் கண் பெரிய கண். 
- செத்தவன் காதில் சுக்கு வைத்து ஊதினாற் போல. 
- செத்தவன் கையில் வெற்றிலை பாக்குக் கொடுத்த சம்பந்தம். (வெறும் பாக்குக் கொடுத்தது போல.)
- செத்தவன் சாட்சிக்கு வருவது இல்லை. 
- செத்தவன் செந்தாமரைக் கண்ணன். 
- செத்தவன் தலை கிழக்கே இருந்தால் என்ன? மேற்கே இருந்தால் என்ன?
- செத்தவன் தலையில் எத்தனை வண்டி ஏறினால் என்ன?
- செத்தவன் நான் இருக்கச் சவுண்டி சாப்பிட்டவன் நான் என்றானாம்.
- செத்தவன் பாரம் சுமந்தவன் தலையில்.
- செத்தவன் பிழைத்தால் வெற்றி கொள்கிறது ஆர்?  
- செத்தவன் பிட்டத்தில் நெய் எடுத்துத் திருவண்ணாமலைக்கு விளக்கு ஏற்று. 
- செத்தவன் பிட்டம் தெற்கே கிடந்தால் என்ன? வடக்கே கிடந்தால் என்ன?  (கிழக்கே இருந்தால் என்ன? மேற்கே இருந்தால் என்ன?)
- செத்தவன் பிள்ளை இருககிறவனுக்கு அடைக்கலம்.﻿
- செத்தவன் பெண்டாட்டியை இருந்தவன் கொண்டது போல. (பெண்சாதியை.)
- செத்தவன் பெண்டினைக் கட்டினாலும் விட்டவன் பெண்டினைக் கட்டக் கூடாது.  (யாழ்ப்பாண வழக்கு.)
- செத்தவன் வாயிலே மண்; இருந்தவன் வாயிலே சோறு. 
- செத்தவன் வீட்டில் கெட்டிவன் யார்? 
- செத்தவன் வீட்டில் பாடுபட்டவர் ஆரோ? 
- சோறு இல்லாமல் செத்தவன் இல்லை. 
