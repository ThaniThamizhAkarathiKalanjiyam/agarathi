- செத்த ஆட்டுக்குக் கண் பெரிது; தாய் இல்லாப் பிள்ளைக்கு வயிறு பெரிது. 
- தேவடியாள் செத்தால் பிணம்; தேவடியாள் தாய் செத்தால் மணம். 
- நாய் எச்சில், தாய் எச்சில். 
- நாய் நடு ரோட்டில் உறங்கும்; சேய் தாய் மடியில் உறங்கும். 
- நாய் நடு ரோட்டில் உறங்கும்; சேய் தாய் மடியில் உறங்கும். 
- நீர் ஆனாலும் மோர்; பேய் ஆனாலும் தாய். 
- தம்பி தாய் மொழி கற்கத் தாளம் போடுகிறான்; அண்ணன் அந்நிய மொழியிலே ஆர்ப்பாட்டம் செய்கிறானாம். 
- தம்பி ஸ்ரீரங்கத்தில் கோதானம் கொடுக்கிறான்; தன்னைப் பெற்ற தாய் கும்பகோணத்தில் கெண்டிப் பிச்சை எடுக்கிறாள்.  (கெஞ்சி.)
- தலையில் எழுத்துக்குத் தாய் என்ன செய்வாள்?
- தள்ளரிய தாறு வந்து தாய் வாழையைக் கெடுத்தாற் போல.
- தன் ஊரில் தாய் அடிக்காதவன் அயலூரில் ஆனை அடித்தானாம். 
- தன் நெஞ்சு அறியாத பொய் இல்லை; தாய் அறியாத சூல் இல்லை. 
- தன்னைப் பெற்ற தாய் கிண்ணிப்பிச்சை வாங்குகிறாள்; தங்கத்தாலே சரப்பளி தொங்க ஆடுகிறதாம்.
- தாசி வீட்டுக்குப் போனபின் தாய் இல்லாப் பிள்ளை என்றால் விடுவாளா? 
- தாய் அவிடே, தாக்கோல் இவிடே. (மலையாளம்.)
- தாய் அற்றால் சீர் அறும்.
- தாய் அறியாத சூல் இல்லை. (தன் நெஞ்சு அறியாப் பொய் இல்லை.)
- தாய் இட்டி பேரை ஊர் இட்டு அழைக்கும். 
- தாய் இடப் பிள்ளை இடந் தானே மனம் மகிழ. 
- தாய் இருந்தால் நாய் வருமா? 
- தாய் இல்லாக் குழந்தை தானே வளரும். 
- தாய் இல்லாத போது தகப்பன் தாயாதி. 
- தாய் இல்லாத பிள்ளை ஊருக்கு ஆகுமா? (ஆகாது.)
- தாய் இல்லாத பிள்ளை தறுதலை. 
- தாய் இல்லாத பிறந்தகமும் கணவன் இல்லாத புக்ககமும். 
- தாய் இல்லாதவனுக்கு ஊர் எல்லாம் தாய். 
- தாய் இல்லாதவனுக்கு ஊர் எல்லாம் தாய். 
- தாய் இல்லாப் பிள்ளை என்றால் தேவடியாள் கேட்க மாட்டாள். 
- தாய் இல்லாப் பிள்ளைக்கு நாய் பட்ட பாடு. 
- தாய் இல்லாப் பிள்ளையைத் தலையிலே தட்டலாமா? 
- தாய் உள்ளமட்டும் சீராட்டு.
- தாய் உறவோ? நாய் உறவோ? 
- தாய் ஊட்டாத சோற்றைத் தயிர் ஊட்டும். 
- தாய் எட்டடி பாய்ந்தால் குட்டி பதினாறடி பாயும். 
- தாய் ஏழு அடி பாய்ந்தால் மகள் எட்டு அடி பாய்வாள். 
- தாய் ஒரு பாக்குத் தான் கமுகத் தோப்பு என்கிறாள்.
- தாய் கஷ்டம் தலையிலே; மகள் கஷ்டம் மடியிலே, 
- தாய் காணாது தவிக்கும் சேய்போல்.
- தாய் கிண்ணிப் பிச்சை எடுக்கிறாள், மகன் கும்பகோணத்தில் கோதானம் செய்கிறான்.
- தாய் கூடப் பிறந்த மாமனிடத்தில் குலமும் கோத்திரமும் சொன்னது போல.
- தாய் கேட்டுப்பட்டி, தகப்பன் காவடிப்பட்டி, தங்கை மோருப்பட்டி!
- தாய் கைக்குத் தோஷம் இல்லை. 
- தாய் கையில் இருக்கிற தளத்தைப் பார்க்கிலும் தன்கைத் தளமே மேல்,  (பொன்னைக் காட்டிலும்.)
- தாய் கொட்டையூரில் முட்டி எடுக்கிறாள், பையன் கும்பகோணத்தில் கோதானம் பண்ணுகிறான்.  (மூட்டி-பிச்சை.)
- தாய் கொண்டு பொறுக்காததை ஆர் பொறுப்பார்? 
- தாய் செத்தால் மணம், மகள் செத்தால் பிணம். 
- தாய் செத்தாள்; மகள் திக்கற்றாள். 
- தாய் சொல் கேளாப் பிள்ளை தறுதலை. 
- தாய் சொல் கேளாதவன் நாய்வாய்ச் சீலை. 
- தாய் சொல் துறந்தால் வாசகம் இல்லை. 
- தாய் சொல் விரதத்தை விட்டு வேறே விரதத்தை எடுக்கிறதா? 
- தாய் தகப்பன் பட்டினி கிடக்க ஊரில் அன்னதானம் செய்கிறானாம்.
- தாய் தட்டுப் பிச்சை எடுக்கிறாள்; பிள்ளை கும்பகோணத்தில் கோதானம் பண்ணுகிறான்.
- தாய் தந்தை இறந்தாலும் பிழைக்கலாம்; நாணயம் இழந்தால் பிழைக்கப்படாது.
- தாய் தவிட்டுக்கு அழுகிறாள்; மகள் இஞ்சிப் பச்சடி கேட்கிறாள். (அழுகையிலே).
- தாய் தன்னை அறியாத கன்று இல்லை.  (கம்பராமாயணம்.)
- தாய் தனக்கு ஆகாத மகள் ஆர்தனக்கு நல்லவள் ஆவாள்? 
- தாய் தேடியும் பிள்ளை தேடியும் மடிசீலை ஒன்று. 
- தாய் தூற்றினால் ஊர் தூற்றும்; கொண்டவன் துாற்றினால் கண்டவன் தூற்றுவான். 
- தாய் நக்கத் தழுவணி உதிர. (தழுவணி-சேனை.)
- தாய் பேர் போனாலும் போகட்டும்; தம்பி சக்கிலியனானால் சரி.  (தம்பியை இழித்தபடி.)
- தாய் பொறுக்காததை ஊர் பொறுக்குமா? 
- தாய் பொன்னிலும் மாப்பொன் திருடுவான் தட்டான். 
- தாய் மனம் பித்து, தகப்பன் மனம் கல். 
- தாய் மனைக்கு வந்தது பிள்ளை மனைக்கும். 
- தாய் மாமன் இடத்தில் குலம் கோத்திரம் சொன்னாளாம். 
- தாய் மாமன் வீட்டிலேயா குலம் கோத்திரம் கேட்கிறது? 
- தாய் மிதிக்க ஆகா முடம். (பழமொழி நானூறு.)
- தாய் மிதிக்கக் குஞ்சு முடம் ஆகாது. 
- தாய் முகம் காணாத பிள்ளையும் மழை முகம் காணாத பயிரும் செவ்வைப்படமாட்டா. 
- தாய் முகம் பார்க்கும் சேய் முகம் போல. 
- தாய் முலை குடித்துத் தாகம் தணிய வேணும். 
- தாய் முலைப்பாலுக்குப் பால் மாறினது போல. 
- தாய் வசவு பிள்ளைக்குப் பலிக்குமா? 
- தாய் வயிற்றில் இராது பிறந்தது போல். 
- தாய் வயிற்றைப் பார்ப்பாள்; பெண்டாட்டி மடியைப் பார்ப்பள். (பெண்டாட்டி இடுப்பைப் பார்ப்பாள்.)
- தாய் வளர்த்த பிள்ளை தறுதலை. 
- தாய் வார்த்தை கேளாத பிள்ளை நாய் வாயிற் சேலை. 
- தாய் வீட்டுக்குப் போனாலும் தன்னைப் பேணிப் போக வேணும். 
- தாய் வீட்டுப் பெருமையை அக்காள் தங்கச்சி பேசிக் கொண்டாற்போல. 
- தாய் வீடு ஓடிய பெண்ணும் பேயோடாடிய கூத்தும். 
- தாய் வைத்த பெயர் தலையில் இருக்க நாய் வைத்த பெயர் நடு நாயகமாக விளங்கிற்றாம். 
- தாயும் பிள்ளையும் ஆனால் தாய் எந்த வழியோ பிள்ளையும் அந்த வழி. 
- தாறு புறப்பட்டுத் தாய் வாழையைக் கெடுத்தாற் போல. 
- தான் போட்ட தாறு வந்து தாய் வாழையைப் பழித்த கதை. 
