# தமிழ்ப் பழமொழிகள்
 - செழிப்புக்குத் தேன் குருவி. 
- தேன் உண்டானால் ஈத் தேடி வரும். 
- தேன் உள்ள இடத்தில ஈ மொய்க்கும். 
- தேன் எடுத்தவன் புறங்கையை நக்காமல் இருப்பானா? (தேனை அழித்தவன்.)
- தேன் எடுத்தவனுக்கு ஒரு சொட்டு; மாமன் மனையில் இருந்தவனுக்கு ஒரு சொட்டு. 
- தேன் ஒழுகப் பேசித் தெருக்கடக்க வழிவிடுவான்.  (தெருவிலே விடுவான், தெரு வழியே விடுகிறது.)
- தேன் ஒழுகப் பேசுவான். 
- தேன் குடித்த குரங்கைத் தேள் கொட்டியது போல. 
- தேன் கூட்டிலே கல்லை விட்டு எறியலாமா? 
- தேன் சர்க்கரை சிற்றப்பா, ஏட்டில் எழுதி நக்கப்பா? 
- தேன் தொட்டவர் கையை நக்காரோ? (தேன் எடுத்தவர்.)
- தேன் தொட்டவர் கையை நக்காரோ? (தேன் எடுத்தவர்.)
- தேன் நீரைக் கண்டு வான்நீர் ஒழுகுவது போல். 
- தேன் வார்த்து வளர்த்தாலும் காஞ்சிரம் நுங்கு ஆகுமோ? 
- நாய்ப் பிட்டத்தில் தேன் வைத்த மாதிரி. 
- நாய் வாய்ப்பட்ட தேன் நல்லது ஆகுமா? 
- நாய் வாலிலே தேன் வைத்தால் ஆருக்குக் கூடும்?
- நாயிடம் தேன் இருக்கிறது; நக்கவா, துக்கவா, எதுக்கு ஆகும்?
- நாயின் காதில் தேன் அடை வைத்தது போல. 
- பாம்புக்குப் பால் வார்த்து வளர்த்தாலும் அதன் விஷம் நீங்காது; வேம்புக்குத் தேன் வார்த்தாலும் வேப்பிலைக் கசப்பு மாறாது.
- தின்னப் பொசிப்பு உள்ளவனுக்குத் திண்ணைக் கட்டிலே தேன்  (யாழ்ப்பாண வழக்கு.)
