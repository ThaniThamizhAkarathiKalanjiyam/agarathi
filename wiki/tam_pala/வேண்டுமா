# தமிழ்ப் பழமொழிகள்
 - துணிந்தவனுக்குத் துணை வேண்டுமா? 
- தூரப் போக வேண்டுமா, கீரைப் பாத்தியிற் கை வைக்க? 
- நஞ்சு நாற்கலம் வேண்டுமா? 
- நட்டுவன் பிள்ளைக்குக் கொட்டிக் காட்ட வேண்டுமா? (நொட்டி)
- நட்டுவன் பிள்ளைக்கு நாட்டியம் கற்க வேண்டுமா? 
- நட்டுவனுக்கு நொட்டுப் பழக்குகிறாயா? (கொட்டிக் காட்ட வேண்டுமா?)
- நல்ல நாளில் நாழிப்பால் கறவாதது, கன்று செத்துக்கப்பால் கறக்குமா?  (கன்று செத்தால் கேட்க வேண்டுமா?)
- நாய் வாலை நறுக்க நாவிதன் வேண்டுமா?  
- நாயை அடிக்கக் குறுந்தடி வேண்டுமா? 
- நாயை அடிப்பதற்கு நல்ல தடி வேண்டுமா? 
- நீலத்துக்குக் கறுப்பு ஊட்ட வேண்டுமா? 
- சோளப் பயிரை மேய்ந்த மாட்டுக்குச் சொர்க்க லோகம் வேண்டுமா? 
- தன் பிள்ளையைத் தான் அடிக்கத் தலையாரியைச் சீட்டுக் கேட்கிறது போல.  (கேட்டு வர வேண்டுமா?)
- தான் தேடிய பொருளைச் செலவழிக்க அடுத்த வீட்டுக்காரன் உத்தரவு வேண்டுமா?
- திருக் காவணப் பந்தலுக்கு நிழல் உதவி வேண்டுமா? 
