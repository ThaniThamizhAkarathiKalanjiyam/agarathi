# தமிழ்ப் பழமொழிகள்
 - செத்தவன் இருக்கச் சவுண்டி சாப்பிட்டது நிஜம் என்பது போல். 
- செல்வம் என்பது சிந்தையின் நிறைவே. (குமர குருபரர் வாக்கு.)
- தேர்ந்தவன் என்பது கூர்ந்து அறிவதனால். 
- நரி இடம் போனால் நல்லதா? வலம் போனால் நல்லதா என்றால் மேலே விழுந்து கடிக்காமல் போனால் நல்லது என்பது.
- நாழியை மூளி என்றால் மரக்காலைப் பொட்டை என்பது போல். 
- நாளை என்பது இல்லை என்பதற்கு அடையாளம். (ஏமாற்றுவதற்கு.)
- நாளை என்பது நமன் நாள் ஆகும். 
- நோன்பு என்பது கொன்று தின்னாமை. 
- போடு என்பது போல. (பழங்கஞ்சி இருந்தால், ஒருகை போடு.)
- பாலும் சாதம் சாப்பிடு என்றால் பாழும் வீட்டைக் காக்கிறேன் என்பது போல. 
- பிராமணனுக்கு இடம் கொடாதே. (இடம்-இடப்பக்கம் விடாதே, பிரதட்சினையாக போகவேண்டும் என்பது கருத்து.)
- புல் அற உழாதே; பயிருக்கு வேலி கட்டாதே. (மாட்டை வேளையோடு கட்டி வேளையோடு உழு; நடுக்கழனியாக வாங்கு என்பது கருத்து)
- பூத்தது என்றால் காய்த்தது என்பது போல.
- சேர்ந்தவர் என்பது கூர்ந்து அறிந்த பின்.
- தந்தானா என்பது பாட்டுக்கு அடையாளம்.
- தன் முதுகில் அழுக்கு இருப்பது தெரியாமல் பிறன் முதுகில் அழுக்கு அழுக்கு என்பது போல. 
- தானே தானே என்பது பாட்டுக்கு அடையாளம். 
