# தமிழ்ப் பழமொழிகள்
 - செட்டி நட்டம் தட்டானில்; தட்டான் நட்டம் ஊர்மேலே.  (யாழ்ப்பாண வழக்கு.)﻿
- செத்தவன் பெண்டினைக் கட்டினாலும் விட்டவன் பெண்டினைக் கட்டக் கூடாது.  (யாழ்ப்பாண வழக்கு.)
- தோலுக்குத் தோலாட்டம்; தோல்பனாட்டுக்கு நாயாட்டம். (மண்டாட்டம் - மண்டாட்டம் யாழ்ப்பாண வழக்கு.)
- நடக்குந்தனையும் நாடங்கம்; படுத்தான்தான் பாயும் தானும். (யாழ்ப்பாண வழக்கு.)
- நம்ப நட, நம்பி நடவாதே.  (யாழ்ப்பாண வழக்கு.)
- நீர் வேலி கோப்பாய் நிலை செல்வம் ஆவார். (யாழ்ப்பாண வழக்கு.)
- நெடுந்தீவான் சரக்கு வாங்கப் போனது போல. (சரக்கு-பிரசவ மருந்துச் சரக்கு; யாழ்ப்பாண வழக்கு.)
- பங்குனி மாதம் பகல் வழி நடந்தவனைப் பார்த்திருப்பவனும் பாவி. (யாழ்ப்பாண வழக்கு.)
- பட்டடையோடு நின்று தின்ற மாட்டுக்குக் கட்டி வைத்துப் போடக் கட்டுமா?  (யாழ்ப்பாண வழக்கு.)
- பண்ணெக்காரன் பெண்டு பணியக் கிடந்து செத்தாளாம், பரியாரி பெண்டு புழுத்துச் செத்தான்.  (யாழ்ப்பாண வழக்கு.)
- பத்துப் பிள்ளை பெற்றவளுக்கு ஒரு பிள்ளை பெற்றவள் முக்கிக் காட்டினாளாம்.  (யாழ்ப்பாண வழக்கு.)
- பத்தைக்குள் கிடந்ததைத் தூக்கி மெத்தையிலே வைத்தால் அது பத்தையைப் பத்தையைத்தான் நாடும்.  (யாழ்ப்பாண வழக்கு)
- பல் முந்தினால் சொல் பிந்தும்; சொல் முந்தினால் பல் பிந்தும்.  (யாழ்ப்பாண வழக்கு.)
- பல எலி கூடினால் புற்று எடுக்காது. (யாழ்ப்பாண வழக்கு.)
- பற்றாததற்குப் பவிசு வந்தால் அர்த்த ராத்திர நேரம் குடை.  (யாழ்ப்பாண வழக்கு, பற்றாப் பொறுக்கிக்குப் பவிசு வந்தால் பாதி ராத்திரியிலே குடை.)
- பறைந்த வாயும் கிழிந்த சீலையும் கிடவா. (யாழ்ப்பாண வழக்கு.)
- பன்னப் பன்னப் பல விதம் ஆகும். (தோன்றும். யாழ்ப்பாண வழக்கு.)
- பாடு பட்ட கட்டாடிக்கு அள்ளிப் போடு பூசணிக்காயை. (கட்டாடி வண்ணான் - யாழ்ப்பாண வழக்கு.)
- பாடு பட்ட கட்டாடிக்குப் பூசணிக்காயும் சோறும். (யாழ்ப்பாண வழக்கு.) (அள்ளிப் போடு பூசணிக்காயை.)
- பால் வாராவிட்டாலும் பால் வார்த்த பானையைப் பார். (யாழ்ப்பாண வழக்கு.)
- பாலன் பஞ்சம் பத்து வருஷம் பரியம்.  (யாழ்ப்பாண வழக்கு.)
- புத்தூர் சிறுப்பிட்டி பூம்பட்டி ஆவார்.  (யாழ்ப்பாண வழக்கு. இவை சிறு குன்று உள்ள இடங்கள்.)
- புத்தூரான் பார்த்திருக்க உண்பான்; பசித்தோர் முகம் பாரான்; கோத்திரத்துக்குள்ள குணம்.  (யாழ்ப்பாண வழக்கு.)
- புதுப்பணம் படைத்தவன் அறிவானோ போன மாதம் பட்ட பாட்டை. (யாழ்ப்பாண வழக்கு.)
- புதுமைக்கு வண்ணான் கரை கட்டி வெளுப்பான்; பழகப் பழகப் பழந் துணியும் கொடான்.  (பறை தட்டி அன்று வெளுப்பான். யாழ்ப்பாண வழக்கு.)
- புன்னாலைக் கட்டுவன் பாழ்ப்பட்டுப் போவார்  (புன்னாலைக் கட்டுவான்-யாழ்ப்பாணத்தில் உள்ள ஓர் ஊர். யாழ்ப்பாண வழக்கு)
- பூ இல்லாமல் மாலை கோத்துப் புருஷன் இல்லாமல் பின்ளை பெறுகிறது போல.  (யாழ்ப்பாண வழக்கு.)
- பூராடக்காரன் ஊசாடத் தீரும். (யாழ்ப்பாண வழக்கு)
- பூராடக்காரி ஊசாட ஊசாடப் பொருள் தொலையும். (யாழ்ப்பாண வழக்கு.)
- தடிமனும் தலையிடியும் தன் தனக்கு வந்தால் தெரியும். (தடிமன்-ஜலதோஷம். யாழ்ப்பாண வழக்கு.)
- தடுக்கில் பிள்ளை தடுக்கிலேயா?  (யாழ்ப்பாண வழக்கு.)
- தனக்கு எளியது சம்பந்தம்; தனக்குப் பெரியது விம்மந்தம். (ஒம்மந்தம், யாழ்ப்பாண வழக்கு.)
- தான் அறியாச் சிங்காரம் தன் பிடரிக்குச் சேதம். (யாழ்ப்பாண வழக்கு; தனக்கு அடாச் சிங்காரம்; சிங்களம் சிங்களம் அன்று.)
- தின்றவன் தின்னக் கோம்பை; சூப்பினவன்மேல் தண்டம். (யாழ்ப்பாண வழக்கு.)
- தின்னப் பொசிப்பு உள்ளவனுக்குத் திண்ணைக் கட்டிலே தேன்  (யாழ்ப்பாண வழக்கு.)
