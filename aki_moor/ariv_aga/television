# அ.கி.மூர்த்தி-ன் அறிவியல் அகராதி
 -   தொலைக்காட்சி:
-  வானொலி அலைகள் வாயிலாக உருக்களைச் செலுத்துவதும் பெறுவதுமாகிய முறை. தொலைக்காட்சிப் புகைப்படப் பெட்டியிலுள்ள ஒளிமின்னோட்டத்திரையில் செலுத்தப்பட வேண்டிய காட்சி குவியுமாறு செய்யப் படுகிறது. இத்திரையை மின்னணுக்கற்றை அலகிடுகிறது. புகைப்படப் பெட்டி உண்டாக்கும் மின்னோட்டத்தின் செறிவு அலகிடப்படும் திரைப்பகுதியின் ஒளிர்வுக்கு ஏற்றவாறு அமைகிறது. இவ்வாறு உண்டாக்கப்பட்ட படக்குறியீடு ஊர்தி அலைக்குத் தகுந்தவாறு பண்பேற்றம் (மாடுலேஷன்) செய்யப் படுகிறது. தனித்த ஒலிக்குறியீட்டுடனும் பட வரிகளுக்கு இடையிலுள்ள குறுகிய வெளிகளில் செய்தி பொருந்துமாறும் அது செலுத்தப்படுகிறது. பெறும் அலை வாங்கியினால் ஏற்கப்படும் குறியீடுகள் உரிய பண்பிறக்கம் (டிமாடுலேஷன்) செய்யப்படுகிறது. இம்மாற்றம் செய்யப்பட்ட குறியீடு எதிர் மின் கதிர்க் குழாயிலுள்ள மின்னணுக் கற்றையைக் கட்டுப்படுத்துகிறது. இக்குழாயின் திரையில் படம் மீண்டும் சீரமைப்பு பெறுகிறது. இப்பொழுது நாம் காட்சியை ஒலியுடன் பார்க்கிறோம். தொலைக்காட்சி 
-  வண்ணக் காட்சி, கறுப்பு வெள்ளை கலந்த காட்சி
-   என இருவகைப்படும். 
-  இக்காட்சியைப் புனைந்தவர் ஜான்லாகி பெயர்டு (1888-1946) என்பவராவார். (இய) 
