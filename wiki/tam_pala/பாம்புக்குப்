# தமிழ்ப் பழமொழிகள்
 - பாம்புக்குப் பகை கருடன். 
- பாம்புக்குப் பல்லிலும் தேளுக்கு வாலிலும் விஷம்.
- பாம்புக்குப் பல்லிலே விஷம்; துஷ்டனுக்கு உடம்பெல்லாம் விஷம். (துரோகிக்கு.)
- பாம்புக்குப் பாம்பு விஷம் உண்டா?
- பாம்புக்குப் பால் வார்த்தது போல்,
- பாம்புக்குப் பால் வார்த்தால் வார்த்தவளையே கடிக்கும். 
- பாம்புக்குப் பால் வார்த்து வளர்த்தாலும் அதன் விஷம் நீங்காது; வேம்புக்குத் தேன் வார்த்தாலும் வேப்பிலைக் கசப்பு மாறாது.
