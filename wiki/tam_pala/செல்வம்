# தமிழ்ப் பழமொழிகள்
 - செத்த பிறகா செல்வம் அநுபவிக்கிறது?
- செல்வம் உண்டாகும் காலம் செய்கை உண்டு; வல்லமை உண்டு. 
- செல்வம் என்பது சிந்தையின் நிறைவே. (குமர குருபரர் வாக்கு.)
- செல்வம் சகடக்கால் போல வரும்.
- செல்வம் சீர் அழியுமா? 
- செல்வம் சீரைக் கெடுக்கும். 
- செல்வம் செருக்குகிறது; காசுக்கு வழி இல்லை. 
- செல்வம் செருக்குகிறது; வாசற்படி வழுக்குகிறது. (சறுக்குகிறது.)
- செல்வம் சொல்லுக்கு அஞ்சாது. 
- செல்வம் தொகற்பால போழ்தே தொகும். (பழமொழி நானூறு)
- செல்வம் நிலைகவ; சேட்டன் கீழ் இரு. 
- செல்வம் பரமண்டலத்தில் செல்லாது; எல்லா மண்டபமும் செல்லும். 
- நீர் வேலி கோப்பாய் நிலை செல்வம் ஆவார். (யாழ்ப்பாண வழக்கு.)
- நோய் அற்ற வாழ்வே குறைவற்ற செல்வம்.
- நோய் அற்ற வாழ்வே வாழ்வு; குறைவற்ற செல்வமே செல்வம்,
- பள்ளிப் பிள்ளை என்றால் செல்வம் குறையுமா? (செல்லம்.)
- பிறவிச் செல்வம் பின்னுக்குக் கேடு. 
- தவத்து அளவே ஆடுமாம் தான் பெற்ற செல்வம். 
- தாயோடு போயிற்றுச் செல்வம், தேரோடு போயிற்றுத் திருநாள். 
