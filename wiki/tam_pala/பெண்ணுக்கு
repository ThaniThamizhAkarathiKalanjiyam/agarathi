# தமிழ்ப் பழமொழிகள்
 - தோசிப் பெண்ணுக்கு ஏற்ற சொறியங் கொள்ளி மாப்பிள்ளை.
- நல்ல மாட்டுக்கு ஒரு சூடு; நல்ல பெண்டாட்டிக்கு ஒரு வார்த்தை. (பெண்ணுக்கு.)
- நாகரிகப் பெண்ணுக்கு நாக்குத் தூக்கு மிச்சம்.
- நாரத்தங்காய்க்குப் போடுகிற உப்பும் நாத்தனாருக்குப் போடுகிற சாதமும் வீண் போகா. (நாட்டுப் பெண்ணுக்கு.)
- நான் வருகிறேன் பெண்ணுக்கு இருக்க; என் அம்மாள் வருகிறாள் பிள்ளையை எடுக்க.  (பெண்ணைக் காத்திருக்க.)
- பிச்சைக்கு வந்தவன் எல்லாம் பெண்ணுக்கு மாப்பிள்ளையா?
- பிச்சைக்கு வந்தவன் பெண்ணுக்கு மாப்பிள்ளை ஆனான்.
- பிள்ளைக்கு வாத்தியார்; பெண்ணுக்கு மாமியார். 
