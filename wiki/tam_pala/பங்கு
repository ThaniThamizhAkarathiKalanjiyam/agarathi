# தமிழ்ப் பழமொழிகள்
 - துப்புக் கெட்ட நாய்க்கு இரட்டைப் பங்கு. (பயலுக்கு.)
- துப்புக் கெட்டவனுக்கு இரட்டைப் பங்கு. 
- தோற்பும் கெலிப்பும் ஒருவர் பங்கு அல்ல. 
- பகட்டிப் பங்கு எடுத்தால் என்ன? இடியடி பொரியரிசி. 
- பங்கு இட்டவளுக்குப் பானைதான் மிச்சம். 
- பங்கு இடுபவன் பந்து ஆனால் பந்தியில் எங்கே இருந்தால் என்ன? 
- பங்கு இல்லாப் பங்கை விழுந்து அள்ளலாமா? 
- பயற்றங்கூழுக்குப் பங்கு இழந்தவன் கதைபோல. 
- பள்ளம் இறைத்தவன் பங்கு கொண்டு போவான்.  (போகிறான்.)
- பன்றி பட்டால் அவனோடே; காட்டானை பட்டால் பங்கு. 
- பிச்சைக்காரன் சோற்றை எச்சில் நாய் பங்கு கேட்டதாம். 
- பிராமணார்த்தம் சாப்பிட்டுப் பங்கு மனையை விற்றானாம். 
- பிறப்பும் சிறப்பும் ஒருவர் பங்கு அல்ல. 
- புண்ணியம் ஒருவர் பங்கு அல்ல. 
- தயிர்ப் பானையை உடைத்து நாய்களுக்கு பங்கு வைத்தாற் போல. 
