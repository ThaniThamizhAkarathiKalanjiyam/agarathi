# தமிழ்ப் பழமொழிகள்
 - நிசம் ஒன்று பல தீங்கு நீக்கும். 
- பங்குனி மழை பல விதத்திலும் சேதம்.
- பஞ்சாங்கம் பல சாத்திரம்; கஞ்சி குடித்தால் கல மூத்திரம். 
- பண்ணப் பண்ணப் பல விதம் ஆகும். 
- பல உமி தின்றால் ஓர் அவல் தட்டாதா? (ஓர் அவிழ் தட்டும்.)
- பல எலி கூடினால் புற்று எடுக்காது. (யாழ்ப்பாண வழக்கு.)
- பல கரும்பிலும் ஒரு கைவெட்டு. 
- பல தீட்டுக்கு ஒரு முழுக்கு. 
- பல துளி ஆறாய்ப் பெருகும். 
- பல துளி பெரு வெள்ளம். 
- பல தொல்லைக்காரன். 
- பல நாளைத் திருடன் ஒரு நாளைக்கு அகப்படுவான். 
- பல நாளை வெயில் ஒறுத்தாலும் ஒரு நாளை மழை ஒறுக்காதே. 
- பல பாளம் தீர ஒரு புண்ணியமாகிலும் பண்ண வேண்டும். 
- பல பிச்சை ஆறாய்ப் பெருகும். 
- பல பீற்றல் உடையான் ஒரு பீற்றல் அடையான். 
- பல மரம் கண்ட தச்சன் ஒரு மரமும் வெட்டமாட்டான். 
- பல மரம் கண்டவன் ஒரு மரமும் ஏறப் போவதில்லை. 
- பல முயற்சி செய்யினும் பகவான்மேல் சிந்தைவை. 
- பல வாய்க்கால் ஆறாய்ப் பெருகும். 
- பல வீட்டு உறவு முறை பட்டினி, 
- பல வீட்டுப் பிச்சை ஒரு வீட்டுச் சோறு. 
- பலன் இல்லாப் பல நாளிலும் அறம் செய்த ஒரு நாள் பெரிது. 
- பன்றிக்குப் பல குட்டி; சிங்கத்துக்கு ஒரு குட்டி. 
- பன்றி பல ஈன்று என்ன ஆனைக்குட்டி ஒன்று போதாதா? (குஞ்சரம் ஒன்று போதும்.)
- பன்றி பல குட்டி; சிங்கம் ஒரு குட்டி.
- பன்றி பல குட்டி போட்டாற் போல.
- பன்னப் பன்னப் பல விதம் ஆகும். (தோன்றும். யாழ்ப்பாண வழக்கு.)
- பாம்பும் கீரியும் போலப் பல காலம் வாழ்ந்தேன். 
