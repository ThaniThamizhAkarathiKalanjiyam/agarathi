# தமிழ்ப் பழமொழிகள்
 - செவிடன் காதிலே சங்கு ஊதின மாதிரி. (செவிடன் முன்னே.)
- நடுப்புடைவையில் கோவணம் கிழிக்கிற மாதிரி. 
- நம்பூதிரி சொத்தை எழுதி வைத்த மாதிரி. (நிறையச் சாப்பிட்ட சந்தோஷத்தில் இனி எதற்கு என்று எழுதிவைத்து விட்டானாம். பாலைக்காட்டு வழக்கு.)
- நம்பூதிரி வெற்றிலை போட்டுக் கொண்ட மாதிரி. (புதிய வெற்றிலையைக் கண்டு அருமை பாராட்டி உண்ண மனம் இன்றிப் பழைய வெற்றிலையைப் போட்டுக் கொள்வான்.)
- நல்ல மரத்தில் நரையான் விழுந்த மாதிரி. 
- நாய் அடிக்கிற மாதிரி அடிக்கிறான். 
- நாய் இருப்பது ஓர் ஆள் இருக்கிற மாதிரி.  
- நாய் உளம்புதல் மாதிரி. 
- நாய்க்கு எலும்புத் துண்டம் போட்ட மாதிரி. 
- நாய் காசிக்குப் போன மாதிரி.
- நாய் சந்தைக்குப் போகிற மாதிரி.
- நாய்ப் பிட்டத்தில் தேன் வைத்த மாதிரி. 
- நாய் மாதிரி இளைப்பு வாங்குகிறது. 
- நாய் மாதிரி காத்துக் கிடந்தேன். 
- நாய் மாதிரி சுருட்டிக் கொண்டு படுத்துக் கிட. 
- நாய் மாதிரி விழுவான்; நரி மாதிரி குழைவான். 
- நாய் மாதிரி விழுவான்; நரி மாதிரி குழைவான். 
- நாய் முழுத் தேங்காயை உருட்டுகிற மாதிரி. 
- நாய் மோப்பம் பிடிக்கிற மாதிரி. 
- நாயைக் கண்டால் நரிக்கு லட்டுண்டை மாதிரி. 
- நொந்த கண் இருக்க நோக்கக் கண்ணுக்கு மருந்து இட்ட மாதிரி. 
- பிராணன் போகும் போது மென்னியைப் பிடித்த மாதிரி. 
- சேஷ ஹோமம் செய்த வீடு மாதிரி. 		
- சொறி சொறிகிற சுவாரசியத்தில் ஆனை விலைகேட்ட மாதிரி.
- சொன்னதை விட்டுச் சுரையைப் பிடுங்குகிற மாதிரி. 
- சோளக் கொல்லைப் பொம்மை மாதிரி. 
- தாடிக் கொம்புத் தள வரிசை மாதிரி. 
- திருடன் புகுந்த ஆறாம் மாதம் நாய் குரைத்த மாதிரி. 
- திருப்பதிக்குப் போயும் நாய்த்தாதன் காலில் விழுந்த மாதிரி. 
- திறந்த வீட்டில் நாய் நுழைகிற மாதிரி.
