- செட்டியை நீலி தொடர்ந்தது போல. (நீலி கதை.)
- செண்ணூருக்குப் போகிறேன்; செம்மை உண்டா என்ற கதை.
- செத்துக் கிடக்கிற பிணத்தைக் கண்டால் சிறுக்கச் சிறுக்க வெட்டுவேன் என்ற கதை.  (சிறுக்கிறவரை.)
- செத்துப் போன பசுவைக் கெட்டுப் போன பாப்பானுக்குத் தாரை வார்த்த கதை. 
- செம்பொற் சோதி, தம்பிரான சடையைச் சோதி.  (ஒரு கதை செம்பொனி சோதி, திருவையாற்றில் உள்ள ஆலயத்தில் எழுந்தருளியிருக்கும் சிவபெருமான்.)
- செல்லும் செல்லாததற்குச் செட்டியாரைக் கேள்.  (செட்டியார் இருக்கிறார். இது ஒரு கதை.)
- தேவலோகத்து அமிர்தத்தை ஈ மொய்த்த கதை. 
- தேவாமிர்தத்தை நாய் இச்சித்த கதை. 
- நரியின் கையில் இறைச்சியை வைத்த கதை. 
- நல்ல கதை நீளம் இல்லை. 
- நன்றி செய்த கீரிப்பிள்ளையைக் கொன்ற கதை போல. 
- நெருப்பு அருகில் செத்தை கிடந்த கதை. 
- நொள்ளைக் கண்ணு நரிவிழுந்து லோகம் மூணும் சென்ற கதை. 
- பண்டாரம் கூழுக்கு அழச்சே, லிங்கம் பரமான்னத்துக்கு அழுத கதை.
- பதிவிரதா பத்தினி கதை கேட்டு வந்தேன்; பட்டுக் கிடப்பாய் காலை மடக்கு. 
- பரிகாரி கடை கொள்ளப் போன கதை. 
- பள்ளி மச்சான் கதை போல. 
- பாகற்காய்க்காகப் பங்கை ஏற்ற கதை போல. 
- பாம்பின் குட்டிக்குப் பால் வார்த்து வளர்த்த கதை. 
- பாம்பும் தன் பசியை நினைந்து தேரையும் தன் விதியை நினைந்த கதை. 
- பார்ப்பாத்தி உப்புக் கண்டம் கடித்த கதை. 
- பார்ப்பான் வீட்டுக் கன்றுப் பசுவுக்கு மலை உண்டா என்ற கதை,
- பாலுக்குக் காவல் பூனையை வைத்த கதை. (பாலுக்குக் காவல் பூனையா?)
- புல்லனுக்கு நல்லது சொன்னால் புண்ணிலே கோல் இட்ட கதை. 
- புலியூருக்குப் பயந்து புத்தூருக்குப் போனால் புத்தூரும் புலியூரான கதை.  (மதுரைப்பக்க வழக்கு)
- பூச்சி காட்டப் போய்ப் பேய் பிடித்த கதை. 
- பூசாரி பெண்டாட்டியைப் பேய் பிடித்த கதை. 
- சொத்துக் குடலிலே சோறு புகுந்தால் தத்தக பித்தக என்ற கதை.
- தலை போக வந்தது தலைப்பாகையோடு போயிற்று. (பாரதக் கதை.)
- தன் வினை தன்னைச் சுடும்; ஒட்டப்பம் வீட்டைச் சுடும். (பட்டினத்தார் கதை.)
- தான் போட்ட தாறு வந்து தாய் வாழையைப் பழித்த கதை. 
- திருடன் தலையாரி வீட்டில் ஒளிந்த கதை. 
