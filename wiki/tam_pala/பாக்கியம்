# தமிழ்ப் பழமொழிகள்
 - தேவரீர் சித்தம்; என் பாக்கியம். 
- நடை பாக்கியம்; இடை போக்கியம்.
- பால் இருக்கிறது; பாக்கியம் இருக்கிறது; பாலிலே போட்டுக் குடிக்கப் பத்துப் பருக்கைக்கு வழி இல்லை. 
- பால் குடிக்கப் பாக்கியம் இல்லாதவன் விலைப்பால் வாங்கினானாம்; அதையும் பூனை குடித்ததாம். 
- பால் குடிக்கப் பாக்கியம் இல்லாவிட்டால் விலைப் பால் வாங்கினாலும் பூனை குடித்துவிடும்.
- பால் பாக்கியம் இல்லாதவன் பணப்பால் கொண்டு வைத்தாலும் இராது.  
- பால் பொங்கும், பாக்கியம் தங்கும். 
- பாவி பாக்கியம் பதக்கு விளையும்.
- பிள்ளை இல்லாத பாக்கியம் பெற்றிருந்து என்ன சிலாக்கியம்? 
- தலை தப்பியது தம்பிரான் புண்ணியம். (பிழைத்தது பாக்கியம்.)
