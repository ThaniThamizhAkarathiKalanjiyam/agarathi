# தமிழ்ப் பழமொழிகள்
 - பிறத்தியானுக்கு வெட்டுகிற குழி தனக்கு. 
- தடிமனும் தலையிடியும் தன் தனக்கு வந்தால் தெரியும். (தடிமன்-ஜலதோஷம். யாழ்ப்பாண வழக்கு.)
- தலை இடியும் காய்ச்சலும் தனக்கு வந்தால் தெரியும்.  (சங்கடமும்.)
- தலை நோவும் தரித்திரமும் தனக்கு வந்தால் தெரியும். 
- தலைவலியும் காய்ச்சலும் தனக்கு வந்தால் தெரியும். 
- தலைவலியும் பசியும் தனக்கு வந்தால் தெரியும். (தலையிடியும்.)
- தன் குணம் போல் தனக்கு வரும் வாழ்வு. 
- தன் கையே தனக்கு உதவி. (உதவும்.)
- தன்னில் எளியது தனக்கு இரை. 
- தனக்கு அழகு மொட்டை; பிறர்க்கழகு கொண்டை.  (கூந்தல்-தனக்குக் கொண்டை, பிறர்க்கு மொட்டை.)
- தனக்கு அழகு மொட்டை, பிறர்க்கு அழகு கொண்டை. 
- தனக்கு ஆகாத பானை உடைந்தால் என்ன? இருந்தால் என்ன? 
- தனக்கு இல்லாத அழகு தண்ணீர்ப் பானையைப் பார்த்தால் தீருமா?  (தண்ணீரை.)
- தனக்கு இன்னா, இன்னா பிறர்க்கு.  (பழமொழி நானூறு. )
- தனக்கு உகந்த ஊணும் பிறர்க்கு உகந்த கோலமும். 
- தனக்கு உண்டு; எதிரிக்கு இல்லை. 
- தனக்கு உதவாத பாலைக் கொட்டிக் கவிழ்த்தாளாம். 
- தனக்கு உதவாத பிள்ளை ஊருக்கு உதவும். 
- தனக்கு எளிய சம்பந்தம்; விரலுக்குந் தகுந்த வீக்கம். 
- தனக்கு எளியது சம்பந்தம்; தனக்குப் பெரியது விம்மந்தம். (ஒம்மந்தம், யாழ்ப்பாண வழக்கு.)
- தனக்கு என்றால் பிள்ளையும் களை வெட்டும். 
- தனக்கு என்றால் புழுக்கை கலம் கழுவி உண்ணான். 
- தனக்கு என்று அடுப்பு மூட்டித் தான் வாழும் காலத்தில் வயிறும் சிறுக்கும்; மதியும் பெருக்கும். 
- தனக்கு என்று இருந்தால் சமயத்துக்கு உதவும். 
- தனக்கு என்று ஒருத்தி இருந்தால் தலைமாட்டில் இருந்து அழுவாள். 
- தனக்கு என்று கொல்ல நாய் வெடுக்கென்று பாயும். (சொல்ல.)
- தனக்கு என்ன என்று இருக்கல் ஆகாது; நாய்க்குச் சோறு இல்லை ஆயின்.
- தனக்கு ஒன்று, பிறத்தியாருக்கு ஒன்று. 
- தனக்குத் தனக்கு என்றால் தாய்ச்சீலையும் பதக்குக் கொள்ளும். (தாய்ச்சீலை-கௌபீனம்.) 
- தனக்குத் தனக்கு என்றால் பிடுங்கும் களை வெட்டும். (ஒருகை பிடுங்கும், மற்றொரு கை களை வெட்டும்.)
- தனக்கு மிஞ்சித்தான் பரோபகாரம்.
- தனக்கு மூக்குப் போனாலும் எதிரிக்குச் சகுனப்பிழை வேண்டும். 
- தனக்கு வந்தால் தெரியும் தலைவலியும் காய்ச்சலும். 
- தாய்க்கு விளைந்தாலும் தனக்கு விளையத் தவம் செய்வாராம்.
- தாய் தனக்கு ஆகாத மகள் ஆர்தனக்கு நல்லவள் ஆவாள்? 
- தான் அறியாச் சிங்காரம் தன் பிடரிக்குச் சேதம். (யாழ்ப்பாண வழக்கு; தனக்கு அடாச் சிங்காரம்; சிங்களம் சிங்களம் அன்று.)
- தான் சம்பாதித்தால் தனக்கு உதவும்; ஊர் சம்பாதித்தால் உதவமாட்டாது.  (உதவுமா?)
