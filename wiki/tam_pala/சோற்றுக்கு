# தமிழ்ப் பழமொழிகள்
 - பண்டாரம் பிண்டத்துக்கு அழுகிறான்; லிங்கம் பால் சோற்றுக்கு அழுகிறது. 
- பானைச் சோற்றுக்கு ஒரு சோறுபதம். (ஒரு பருக்கை.)
- பிச்சைச் சோற்றுக்கு இச்சகம் பேசுகிறான். 
- பிச்சைச் சோற்றுக்கு எச்சில் இல்லை.
- பிறந்த பிள்ளை பிடி சோற்றுக்கு அழுகிறது; பிறக்கப் போகிற பிள்ளைக்குத் தண்டை சதங்கை தேடுகிறார்கள். 
- சொப்பனத்தில் கண்ட அரிசி சோற்றுக்கு உதவுமா? கனவு கண்ட பணம் செலவுக்கு உதவுமா? 
- சோற்றுக்கு அலைந்தவன் சோளத்தைப் போடு; காய்க்கு அலைந்தவன் பீர்க்கைப் போடு. 
- சோற்றுக்கு ஆளாய்ப் பறக்கிறான்.
- சோற்றுக்கு இல்லாச் சுப்பன் சொன்னதை எல்லாம் கேட்பான்.  (இல்லாத பார்ப்பான்.)
- சோற்றுக்கு இல்லாத பூசணிக்காய் பந்தலிலே கட்டி ஆட்டவோ? 
- சோற்றுக்கு இல்லாத வாழைக்காயைப் பந்தலில் கட்டித் தொங்கவிடுகிறதா? 
- சோற்றுக்கு இளைத்தாலும் சொல்லுக்கு இளைக்கிறதா? 
- சோற்றுக்கு ஏற்ற பலம். 
- சோற்றுக்கு வீங்கி. 
- சோற்றுக்கு வீங்கினவன் பேளுக்குறிச்சி போக வேண்டும்; அடிக்கு வீங்கினவன் போச்சம்பாளையம்போக வேண்டும்.  (போச்சம் பாளையம்-திருச் செங்கோட்டுக்கு அருகில் உள்ள ஊர்)
- தான் தின்னச் சோற்றுக்கு வழியைக் காணோம்; வாரத்துக்குக் கோழி வளர்த்தானாம். 
