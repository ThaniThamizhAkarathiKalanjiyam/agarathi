- துப்புக் கெட்ட நாய்க்கு இரட்டைப் பங்கு. (பயலுக்கு.)
- தெற்கே போகிற நாய்க்கு வடக்கே வால். 
- நடுச் சமுத்திரத்திலும் நாய்க்கு நக்குத் தண்ணீர்தான்.
- நரிக்கு நண்டு ஆசை; நாய்க்கு எலும்பு ஆசை. 
- நல்லது தெரியுமா நாய்க்கு? 
- நாட்டுக்கு ஒரு தலைவன்; நாய்க்கு ஒரு எஜமானன். 
- நாய்க்கு அழகு வாலும், வாய்க்கு அழகு பல்லும். 
- நாய்க்கு இரும்புக் கடையில் அலுவல் என்ன? 
- நாய்க்கு உண்டான நல்லறிவும் இல்லை; பேய்க்கு உண்டான பெரிய அறிவும் இல்லை.
- நாய்க்கு உண்டோ நாளும் கிழமையும்?
- நாய்க்கு உண்டோ மலப் பஞ்சம்? நாவிதனுக்கு உண்டோ மயிர்ப் பஞ்சம்?
- நாய்க்கு உபசாரம் நாள் முழுக்கச் சொன்னாலும் வள்வள் என்பதை விடாது.
- நாய்க்கு உள்ள அறிவு கூட இல்லையா? 
- நாய்க்கு உள்ள நன்றி நல்லவர்க்கும் கிடையாது. 
- நாய்க்கு எங்கே அடிப்பட்டாலும் காலைத்தான் நொண்டும். 
- நாய்க்கு எச்சில் இலை; பேய்க்கு வேப்பிலை. 
- நாய்க்கு எதற்கு நன்னாரிச் சர்பத்து? 
- நாய்க்கு எதிரே நாய் வராமல் இருந்தால் காசிக்குப் போய்த் திரும்புமாம். 
- நாய்க்கு எலும்புத் துண்டம் போட்ட மாதிரி. 
- நாய்க்கு என்ன வேலை? கஞ்சியைக் கண்டால் குடிக்க வேண்டியது; கதுப்பைக் கண்டால் குரைக்க வேண்டியது. 
- நாய்க்கு ஏது சேமியா பாயசம்? (பால் பாயசம்?)
- நாய்க்கு நடை போட்டால் நாய்க்கு அழகா? நாயகனுக்கு அழகா? 
- நாய்க்கு நடை போட்டால் நாய்க்கு அழகா? நாயகனுக்கு அழகா? 
- நாய்க்கு நடவாத நடப்பு நடக்கும்.
- நாய்க்கு நரகல் சர்க்கரை.
- நாய்க்கு நரிக் குணம். 
- நாய்க்கு நருள் வேண்டும்; பூனைக்கு இருள் வேண்டும்.
- நாய்க்கு நல்ல காலம் என்றால் நான்கு எச்சில் இலை கிடைக்கும்.
- நாய்க்கு நல்ல தனம்; பேய்க்குப் பெரிய தனம்.
- நாய்க்கு நல்ல ருசி தெரியுமா? 
- நாய்க்கு நறு நெய் இணங்காது.  (தகுமோ?)
- நாய்க்கு நாக்கில் வேர்க்கும்; காக்கைக்கு மூக்கில் வேர்க்கும். 
- நாய்க்கு நாக்கில் ஜலம் சொட்டுகிறது போல. (கொட்டுகிறது.)
- நாய்க்கு நாணயம் எதுக்கு? 
- நாய்க்கு நாய் பகை; கோழிக்குக் கோழி பகை; வைத்தியனுக்கு வைத்தியன் பகை, தாசிக்குத் தாசி பகை.
- நாய்க்கு நாலு சலாம் போட்டாலும் நன்றி கெட்டவனுக்குச் சலாம் போடாதே. 
- நாய்க்கு நாலு மாசம்; பூனைக்கு ஆறு மாசம். 
- நாய்க்கு நாறல் கஞ்சி வார்த்தாலும் அது வீண் போகாது. 
- நாய்க்கு நோய் ஏது?
- நாய்க்கு மட்டையோடு தேங்காய் கிடைத்தது போல.
- நாய்க்கு மீசை முளைத்தால் நாவிதனுக்கு என்ன வேலை?
- நாய்க்கு முழுத் தேங்காய் கிடைத்தாற் போல (முழுத் தேங்காய் தக்குமா? தகுமா?)
- நாய்க்கு முறை இல்லை.
- நாய்க்கு மூத்தாள் தாய்க்கும் ஈயாள்.  (மூத்தாள்.)
- நாய்க்கு வால் போனால் என்ன? கழுதைக்குப் பல் போனால் என்ன? 
- நாய்க்கு வாழ்க்கைப் பட்டால் குரைக்க வேணும்; பேய்க்கு வாழ்க்கைப்பட்டால் புளிய மரத்தில் ஏற வேணும்.
- நாய்க்கு வாழ்ந்து நாலு பிள்ளை பெற்றாலும் தாய்க்கு உதவி.
- நாய்க்கு வெண்டயம் கட்டினால் நாயகனுக்கு அழகு. (நாயகனுக்குப் பெருமை.)
- நாய்க்கு வெண்டயம் போட்டது போல. 
- நாய்க்கு வேர்வை நாக்கிலே சொட்டும். 
- நாய்க்கு வேலை இல்லை; அதைப் போல் அலைச்சல் இல்லை. 
- நாய்க்கு வேலையும் இல்லை; நிற்க நேரமும் இல்லை. 
- நாலு வீட்டில் கல்யாணம்; நாய்க்கு நாய் தொங்கோட்டம். 
- நாலு வீட்டில் நக்கிக் குடிக்கிற நாய்க்கு ஏன் இந்த வாய்? 
- நெய்க் குடம் உடைந்தால் நாய்க்கு விருந்து. (வேட்டை.)
- நேற்றுப் பிறந்த நாய்க்கு வந்த பசியைப் பார். 
- நொண்டி நாய்க்கு ஓட்டமே நடை. 
- நொள்ளை நாய்க்கு வெள்ளை காண்பித்தாற் போல. 
- பட்டிக்காட்டான் நாய்க்கு அஞ்சான்; பட்டினத்தான் பேய்க்கு அஞ்சான். 
- பருத்திக் கடையிலே நாய்க்கு அலுவல் என்ன?  (என்ன வேலை?)
- பன்றி வேட்டையில் பகல் கால் முறிந்த நாய்க்கு இரவு கரிப் பானையைக் கண்டால் பயம்.
- திருடனுக்குப் பணம்; நாய்க்கு எலும்பு. 
- திருப்பதி நாய்க்கு இருப்பிடம் ஏது? 
