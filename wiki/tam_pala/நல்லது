# தமிழ்ப் பழமொழிகள்
 - நரி இடம் போனால் நல்லதா? வலம் போனால் நல்லதா என்றால் மேலே விழுந்து கடிக்காமல் போனால் நல்லது என்பது.
- நல்லது எல்லாம் பொல்லாதது, நாய் எல்லாம் பசு.
- நல்லதுக்கு ஒரு பொல்லாதது; பொல்லாததுக்கு ஒரு நல்லது. 
- நல்லது கண்டால் இறைவனுக்கு என்பார் நல்லோர். 
- நல்லது கண்டால் நாயகனுக்கு நல்குவார். 
- நல்லது கெட்டது நாலுபேர் சொல்வார்கள். 
- நல்லது கெட்டால் நாய்க்கும் கடை. (வழங்காது.)
- நல்லது செய்கிறவன் பெண்சாதியை நாய்க்குப் பிடித்துக் கட்டு. 
- நல்லது செய்து நடுவழியே போனால் பொல்லாதது போகிற வழியே போகிறது. 
- நல்லது செய்வதில் நாலு இடையூறு வரும்.
- நல்லது சொல்ல நாட்டுக்கு ஆகாது.
- நல்லது சொல்ல நாடும் இல்லை; உற்றது சொல்ல ஊரும் இல்லை.
- நல்லது சொல்லிக் கெட்டார் இல்லை.
- நல்லது சொல்லி நடுவழியே போனாலும் பொல்லாதது போகிற வழியே போகும். 
- நல்லது தெரியுமா நாய்க்கு? 
- நல்லது நாற்கலம்; ஊத்தை ஒன்பது கலம். 
- நல்லது போனால் தெரியும்; கெட்டது வந்தால் தெரியும். 
- நலம் உள்ளோன் கவலை தீர்க்க, நமக்கு அந்தக் கவலை ஏற்க நல்லது.
- நாய் வாய்ப்பட்ட தேன் நல்லது ஆகுமா? 
- நாளைக்குத் தின்கிற பலாப்பழத்திலும் இன்றைக்குத் தின்கிறகளாப் பழம் நல்லது. 
- நாளை வரும் பலாக்காயை விட இன்று வரும் களாக்காய் நல்லது. (தின்கிற பழத்தைவிட)
- நிழல் நல்லது; முசிறு ஒட்டாது. (கெட்டது பொல்லாதது.)
- பசு உரத்திலும் பழம் புழுதி நல்லது.  
- பல்லி சொல்வதெல்லாம் நல்லது; முழுகுவதெல்லாம் கழுநீர்ப்பானை.
- புல்லனுக்கு நல்லது சொன்னால் புண்ணிலே கோல் இட்ட கதை. 
- சொல்லுவதிலும் செய்து காட்டுதல் நல்லது. (மேல்.)
