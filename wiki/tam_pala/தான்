# தமிழ்ப் பழமொழிகள்
 - தேசம் எல்லாம் பறக்கும் காகம் தான் இருக்கும் கொம்பை அறியாது. 
- நாழி அரிசிச் சாதம் சாப்பிட்டாலும் நாய் நாலு வீட்டில் நக்கித் தான் தின்னும்.
- படிக்கம் உடைந்து திருவுருக் கொண்டால் பணிந்து பணிந்து தான் கும்பிட வேண்டும்.
- பூச்சி காட்டப் போய்த் தான் பயந்தாற் போல. 
- பூனையைத் தான் வீட்டுப் புலி என்றும் எலியரசன் என்றும் சொல்வார்கள். 
- சொந்தக்காராய் இருந்தாலும் பெட்ரோல் இருந்தால் தான் கார் நகரும்.
- தண்ணீர் இல்லாத வேளாண்மையும் தான் உழாத நிலமும் தரிசு. 
- தவத்து அளவே ஆடுமாம் தான் பெற்ற செல்வம். 
- தன் ஆள் இல்லா வேளாண்மையும்; தான் உழாத நிலமும் தரிசு. 
- தன் பிள்ளையைத் தான் அடிக்கத் தலையாரியைச் சீட்டுக் கேட்கிறது போல.  (கேட்டு வர வேண்டுமா?)
- தன் வயிற்றைத் தான் உலர வைக்கலாமா? 
- தன் வாயால் தான் கெட்டான். 
- தன்னால் இல்லாத வேளாண்மையும் தான் உழாத நிலமும் தரிசு. (தன் ஆள் இல்லாத)
- தன்னால் தான் கெட்டான் பத்மாசுரன். 
- தன்னாலே தான் கெட்டால் அண்ணாவியார் என்ன செய்வார்.  (அண்ணாவியார் - உபாத்தியாயர்.)
- தன்னைக் கொல்லவந்த பசுவைத் தான் கொன்றால்பாவம் இல்லை.
- தன்னைச் சிரிப்பாரைத் தான் அறியான். 
- தன்னைப் பணிவாரைத் தான் பணியக் காலம் வந்தது.
- தனக்கு என்று அடுப்பு மூட்டித் தான் வாழும் காலத்தில் வயிறும் சிறுக்கும்; மதியும் பெருக்கும். 
- தாய் ஒரு பாக்குத் தான் கமுகத் தோப்பு என்கிறாள்.
- தான் உண்ட நீரைத் தலையாலே தரும் தென்னை. 
- தான் அடங்கத் தன் குலம் அடங்கும். (தன் குலம் விளங்க.)
- தான் அறியாச் சிங்காரம் தன் பிடரிக்குச் சேதம். (யாழ்ப்பாண வழக்கு; தனக்கு அடாச் சிங்காரம்; சிங்களம் சிங்களம் அன்று.)
- தான் அறியாத ஆவேசம் உண்டா? 
- தான் அறியாதது நஞ்சோடு ஒக்கும். 
- தான் ஆடாவிடினும் தன் சதை ஆடும். 
- தான் ஆண்ட உலக்கையும் தங்கப் பூஞ்சரமும் தலைமருமகளுக்கு. (பூஞ்சரடும்.)
- தான் இருக்கிற அழகுக்குத் தடவிக் கொண்டாளாம் வேப்பெண்ணெயை.
- தான் உள்ள போது உலகம்.
- தான் ஏற நீர் ஏறும்.
- தான் ஒன்று நினைக்கத் தெய்வம் ஒன்று நினைக்கும். 
- தான் கள்ளன் பிறரை நம்பான்.
- தான் கற்ற ஒன்றைத் தரிக்க உரை.
- தான் குடிக்கக் கூழ் இல்லை; வாரத்துக்கு இரண்டு பன்றிக் குட்டி வளர்க்கிறான்.
- தான் குடிக்காத பாலைக் கவிழ்த்து விடுகிறதா? 
- தான் கும்பிடும் தெய்வம் ஆனாலும் பொய்ச் சத்தியம் செய்தால் பொறுக்குமா? 
- தான் கெட்டதும் அல்லாமல் சந்திர புஷ்கரிணியையும் கெடுத்தானாம்.  (சந்திர புஷ்கரிணி- ஸ்ரீரங்கத்தில் உள்ளதொரு தீர்த்தம்.)
- தான் கெடுத்தது பாதி; தம்பிரான் கெடுத்தது பாதி. 
- தான் சம்பாதித்தால் தனக்கு உதவும்; ஊர் சம்பாதித்தால் உதவமாட்டாது.  (உதவுமா?)
- தான் சாக மருந்து உண்பார் இல்லை. (தின்பார்களா?)
- தான் செத்தபின் உலகம் கவிழ்ந்தென்ன, நிமிர்ந்தென்ன? 
- தான் செத்துக் கைலாசம் காணவேண்டும். 
- தான் தளும்பல், பிறருக்கு ஊன்றுகோல். 
- தான் திருட்டுக் கொடுத்ததும் அல்லாமல் பைத்தியக்காரப் பட்டமும் கட்டிக் கொண்டான். 
- தான் திருடி அயல் வீட்டுக்காரரை நம்பமாட்டாள். (அயலாரை.)
- தான் திருடி, பிறரை நம்பாள்; சிறுதனக் கள்ளி விருந்தறியாள், 
- தான் தின்கிற நஞ்சு தன்னைத்தான் கொல்லும். (எரிக்கும்.)
- தான் தின்னச் சோற்றுக்கு வழியைக் காணோம்; வாரத்துக்குக் கோழி வளர்த்தானாம். 
- தான் தின்னத் தவிட்டைக் காணோம்; வாரத்துக்கு இாண்டு பன்றிக் குட்டியாம். 
- தான் தின்னத் தவிடு இல்லை; தங்கத்தாலே தாலி தொங்கப்போடச் சொன்னாளாம். 
- தான் தின்னித் தம்பிரானாய் இருக்கிறான். 
- தான் தின்னி பிள்ளை வளர்க்காள், தவிடு தின்னி கோழி வளர்க்காள்.
- தான் தேடாத பொன்னுக்கு மாற்றும் இல்லை, உரையும் இல்லை.
- தான் தேடிய பொருளைச் செலவழிக்க அடுத்த வீட்டுக்காரன் உத்தரவு வேண்டுமா?
- தான் தொழும் தெய்வம் ஆனாலும் பொய்ச் சத்தியம் செய்தால் சகிக்குமா? 
- தான் தோன்றித் தம்பிரானாய் இருக்கிறான். 
- தான் தோன்றிப் பெருமாள். 
- தான் பத்தினியாய் இருந்தால் தேவடியாள் தெருவிலேயும் குடியிருக்கலாம்.  (பதிவிரதையானால்...வீட்டிலும்.)
- தான் பாதி; தெய்வம் பாதி. 
- தான் பிடித்த முயலுக்கு மூன்றே கால், 
- தான் பெற்ற குழந்தையைத் தானே சீராட்டுமாம் காம்பு இல்லாத கத்தரிக்காய்.  (பிள்ளையை,)
- தான் பெற்றால் தாலாட்டு; தாயார் செத்தால் பிலாக்கணம்.
- தான் போக மாட்டாதவன் தண்ணீர் மிடாவுக்குச் சீட்டு எழுதி விட்டானாம்.
- தான் போக வழியைக் காணாத மூஞ்சூறு, விளக்குமாற்றையும் கெளவிக் கொண்டு போனதாம்.
- தான் போகாத காரியத்துக்கு ஆள் போனால் ஒரு செட்டு. (சொட்டு.)
- தான் போகிற இடத்துக்குத் தம்பியை அனுப்பாதே. 
- தான் போகிற காரியத்துக்கு அடைப்பக்காரன் ஒரு சொட்டு. 
- தான் போட்ட தாறு வந்து தாய் வாழையைப் பழித்த கதை. 
- தான் போனால் தாகத்துக்குத் தண்ணீர் கிடையாது; எழுதடா நூறு குடம் தயிருக்கு என்றானாம். 
- தான் போனால் மோருக்கு வழி இல்லை; தயிருக்குச் சீட்டு எழுதி விட்டான்.  (தண்ணீர் மோருக்கு; தயிர் மிடாவுக்கு.)
- தான் மகிழ வெண்ணெயும் எடுத்துப் புருஷன் மகிழப் பிள்ளையும் பெற்று. 
- தான் வாழ்க்கைப்பட்டல்லவா தங்கைக்கு வரன் தேட வேணும்?
- தான் வாழத் தன் சீலை வாழும். 
- தான் வெட்டின குழி தனக்குத்தான். (குழியில் தானே விழுந்தது போல.)
- தானே தான் குருக்கள் என்பார் தனங்கள் வாங்கச் சதாசிவன் பேர் பூசை செய்வார்.  (தானங்கள் வாங்க.)
