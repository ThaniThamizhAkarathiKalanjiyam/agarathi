# தமிழ்ப் பழமொழிகள்
 - தேர் ஓடித் தன் நிலையில் நிற்கும். (ஓடினாலும்.)
- தேர் தெருத் தெருவாக ஓடினாலும் தன் நிலையில்தான் நிற்கும். 
- நிமிஷ நேரம் நிற்கும் இன்பம் சிற்றின்பம்.  
- நிறைகுடம் நிற்கும்; குறை குடம் கூத்தாடும். 
- நெருப்பு நிறை காட்டில் ஏதாவது நிற்கும்; நீர் நின்ற காட்டில் ஒன்றும் நிற்காது. 
- நேயமே நிற்கும்.
- பஞ்சம் போம்; பழி நிற்கும். 
- பள்ளம் உள்ள இடத்திலே தண்ணீர் நிற்கும். (பள்ளம் கண்ட.)
- பள்ளம் உள்ள இடத்திலே தண்ணீர் நிற்கும்; பயம் உள்ள இடத்திலே பழி போம்.  (கண்ட இடத்திலே.)
- சொல்லிக் கொடுத்த சொல்லும் கட்டிக் கொடுத்த சோறும் எதுவரையில் நிற்கும்? 
- தலைவன் நிற்கத் தண்டு நிற்கும். (தண்டு-சேனை.)
- தளர்ந்த கிழவனுக்குச் சோறும், இடிந்த சுவருக்கு மண்ணும் உண்டானால் சில நாட்கள் நிற்கும். 
