# தமிழ்ப் பழமொழிகள்
 - செட்டி வீட்டில் பணம் இருக்கிறது; ஆல மரத்தில் பேய் இருக்கிறது. 
- தொட்டால் விடாது தொட்டியப் பிசாசு.  (பேய், தொட்டியர் சாதிப் பிசாசு.)
- தொட்டியப் பேய் சுடுகாடு மட்டும். 
- நந்தன் படைத்த பண்டம் நாய் பாதி, பேய் பாதி. (நாய்வந்தி ஆவாரி.)
- நாய் என்றாலும் நாயகன்; பேய் என்றாலும் புருஷன். 
- நாய் குப்பை மேட்டிலே; பேய் புளிய மரத்திலே. 
- நாய் குரைக்கப் பேய் நடுங்கும். 
- நாய் பகைத்தால் நாழி அரிசியோடே; பேய் பகைத்தால் ஒரு பிள்ளையோடே.  
- நாய் மலையைப் பார்த்துக் குரைத்ததாம்; பேய் மரத்தைப் பிடித்துக் குலுக்கிற்றாம்.
- நாய் வந்தால் நாழி எண்ணெய்க்குக் கேடு; பேய் வந்தால் ஒரு பிள்ளைக்குக் கேடு. 
- நாய் வேஷம் போட்டால் குரைக்க வேண்டும்; பேய் வேஷம் போட்டால் ஆடவேண்டும். 
- நாழி அரிசி நாய் கொண்டு போனால் ஞானமும் கல்வியும் பேய் கொண்டு போகும். 
- நீர் ஆனாலும் மோர்; பேய் ஆனாலும் தாய். 
- நோய் கண்டார் பேய் கண்டார். (கொண்டார்.)
- நோய் போக்குவது நோன்பு; பேய் போக்குவது இரும்பு. (வேம்பு)
- பயந்தவன் கண்ணுக்கு இருண்டதெல்லாம் பேய். 
- பரிவு இல்லாப் போசனத்தில் பட்டினி நன்று; பிரியம் இல்லாப் பெண்டிரிற் பேய் நன்று. 
- பானையில் பதக்கு நெல் இருந்தால் மூலையில் முக்குறுணித் தெய்வம் கூத்தாடும்.  (முக்குறுணிப் பேய்.)
- பிச்சைக்காரனைப் பேய் பிடித்ததாம்; உச்சி உருமத்தில். (உருமத்தில் ஜாமத்தில்.)
- பிரியம் இல்லாத பெண்டாட்டியிலும் பேய் நன்று. 
- பூச்சி காட்டப் போய்ப் பேய் பிடித்த கதை. 
- பூசாரி பெண்டாட்டியைப் பேய் பிடித்த கதை. 
- தன்னைப் புகழ்வானும் சாண் ஏறி நிற்பானும் பொன்னைப் புதைத்துப் போவானும் பேய். 
- தானாக ஆடுகிற பேய் கொட்டைக் கண்டால் விடுமா? 
- திருவிளக்கு இல்லா வீட்டில் பேய் குடியிருக்கும். 
