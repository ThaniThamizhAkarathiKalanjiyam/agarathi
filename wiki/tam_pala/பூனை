# தமிழ்ப் பழமொழிகள்
 - தீப்பட்டால் பூனை காட்டிலே. 
- தென்னாலிராமன் பூனை வளர்த்தது போல. 
- நல்லாரைக் கண்டால் நாய் போல; பொல்லாரைக் கண்டால் பூனை போல. 
- நாய் நல்ல வழி காட்டும்; பூனை பொட்டை வழி காட்டும். 
- நாய் வாழ்ந்தால் என்ன? பூனை தாலி அறுத்தால் என்ன?
- நாய் வீட்டைக் காக்கும்; பூனை அடுப்படியைக் காக்கும். 
- நாறல் மீனைப் பூனை பார்த்தாற் போலே. 
- நியாய சபைத் தீர்ப்பு, சேற்றில் நாட்டிய கம்பம் போல; மதில்மேற் பூனை போல. 
- நெருப்பால் வெந்த குழந்தை நெருப்பைப் பார்த்தால் பயப்படும்; சூடுண்ட பூனை அடுப்பங்கரை போகாது. 
- நோஞ்சல் பூனை மத்தை நக்குகிறது போல. 
- பக்தி இல்லாப் பூனை பரமண்டலத்துக்கு ஏறுமா? 
- பக்தி இல்லாப் பூனை பரமண்டலத்துக்குப் போயிற்றாம், நெத்திலி மீனை வாயிலே கல்விக் கொண்டு. 
- பக்தி உள்ள பூனை பரலோகம் போகிறபோது, கச்சைக் கருவாட்டைக் கட்கத்திலே இடுக்கிக் கொண்டு போயிற்றாம். 
- பதி இல்லாத பூனை பரதேசம் போயிற்றாம், நெத்திலி மீனை வாயிலே கவ்விக் கொண்டு, 
- பாகற்காயைப் பூனை கொண்டு போனதென்றால், கேட்பாருக்கு மதி எங்கே போச்சு?
- பார்த்தால் பூனை; பாய்ந்தால் புலி. 
- பால் குடிக்கப் பாக்கியம் இல்லாதவன் விலைப்பால் வாங்கினானாம்; அதையும் பூனை குடித்ததாம். 
- பால் குடிக்கப் பாக்கியம் இல்லாவிட்டால் விலைப் பால் வாங்கினாலும் பூனை குடித்துவிடும்.
- பாலுக்கு வந்த பூனை மோரைக் குடிக்குமா? 
- பாலைக் குடிக்க வந்த பூனை மோரைக் குடிக்குமா? 
- பாலைக் குடிக்கிற பூனை பானையையும் கொண்டு போமா? 
- பாற் கடலைக் குமக்கப் பார்த்திடும் பூனை. 
- புலிக்கு அரிய உணவைப் பூனை புசிக்குமோ? 
- புலிக்குப் பயந்து பூனை புழுக்கையை மூடுமாம். 
- புலிக்குப் பிறந்தது பூனையாய்ப் போகுமா? (பூனை ஆகுமா?)
- புலி குத்தின சூரி என்று கையில் எடுத்தாலும் போதும்; பூனை குத்தின சுளுக்கி என்று கையில் எடுத்தால் பெருமையா?  (எடுத்தாலும் பெருமை)
- புலியைப் பார்த்த நரி சூடிக் கொண்டது போல. (பூனை சூடிக் கொண்டது போல.)
- பூச்சி பூச்சி என்னும் கிளி பூனை வந்தால் சீச்சுக் கீச்சு என்னுமாம். 
- பூ விற்ற கடையிலே புல் விற்கவும், புலி இருந்த காட்டிலே பூனை இருக்கவும், சிங்கம் இருந்த குகையிலே நரி இருக்கவும், ஆனை ஏறினவன் ஆடு மேய்க்கவும் ஆச்சுதே.
- பூனை இளைத்தால் எலி சுலவிக் களிக்கும்மாம். 
- பூனை உள்ள இடத்திலே எலி பேரன் பேத்தி எடுக்கிறது. 
- பூனை எச்சில் புலவனுக்குக் கூட ஆகாது; நாய் எச்சில் நாயகனுக்கு ஆகும்.  (புலையனுக்குக் கூட.)
- பூனை கட்டும் தோழத்தில் ஆனை கட்டலாமா? (தொழுவத்தில்.)
- பூனை கண்ணை மூடினால் உலகமே அஸ்தமித்து விடுமா? 
- பூனை கண்ணை மூடினால் உலகமே இருண்ட தென்று நினைக்குமாம்.
- பூனை குட்டி போட்டாற்போல் தூக்கிக் கொண்டு அலைகிறான்.
- பூனை குட்டியைத் தூக்கிக் கொண்டு போவது போல, 
- பூனை குண்டு சட்டியில் தலையை விட்டுக் கொண்டு பூலோகம் எல்லாம் இருண்டு போச்சென்று நினைக்குமாம்.  (இட்டுக் கொண்டு.)
- பூனை கொன்ற பாவம் உன்னோடே; வெல்லம் தின்ற பாவம் என்னோடே. 
- பூனை சிரித்ததாம்; எலி பெண்டுக்கு அழைத்ததாம். 
- பூனை செய்கிறது துடுக்கு; அதை அடித்தால் பாவம். 
- பூனை நோஞ்சல் ஆனாலும் சகுனத்தடையில் குறைவு இல்லை. 
- பூனை பால் குடிக்கிறது போல. 
- பூனை பிராமண போஜனம் பண்ணுகிறது என்று பூணூல் போட்டுக் கொண்டதாம் எலி. 
- பூனை பிராமண போசனம் பண்ணுகிறேன் என்று பூணூல் போட்டுக் கொண்டதாம்.
- பூனை புறக்கடை, நாய் நடு வீடு.
- பூனை போல் அடங்கினான்; புலிபோல் பாய்ந்தான். (ஒடுங்கினான்.)
- பூனை போல் இருந்து புலி போல் பாயும்,  (பூனை போல் நடுங்கி,)
- பூனை போல் இருந்து புலி போல் பாயும்,  (பூனை போல் நடுங்கி,)
- பூனை போல் ஒடுங்கி ஆனை போல் ஆக்கிரமிக்கிறது.
- பூனை போல நடுங்கிப் புலி போலப் பாய்வான்.
- பூனை போன்ற புருஷனுக்கு வாழ்க்கைப் பட்ட சுண்டெலிப் பெண் போல்.
- பூனை மயிர் ஆனாலும் பிடுங்கினது மிச்சம்.
- பூனை வயிற்றில் ஆனை பிறந்தது போல.
- பூனை வாய் எலிபோல் புலம்பித் தவிக்கிறது. 
- பூனை வாயில் அகப்பட்டி எலி போல். 
- பூனை விற்ற காசுக்கு ஆனை வாங்க இயலுமா?
- தயிர் குடிக்க வந்த பூனை சட்டியை நக்குமா? 
- தன் ஊருக்கு ஆனை; அயலூருக்குப் பூனை. (மன் ஊருக்குப் பூனை.)
- தன் ஊருக்கு ஆனை; அயலூருக்குப் பூனை. (மன் ஊருக்குப் பூனை.)
- தன் ஊருக்குக் காளை; அயல் ஊருக்குப் பூனை. 
