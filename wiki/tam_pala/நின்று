# தமிழ்ப் பழமொழிகள்
 - செத்த பாம்பை எட்ட நின்று அடிப்பான், சீனத்து அதிகாரி. 
- செத்த பாம்பை எட்டித் தள்ளி நின்று அடிக்கும் தீரன். 
- தேரோடு நின்று தெருவோடு அலைகிறான். (தேரோடு மாலையாகத் தெருவோடு.)
- நன்றி மறந்தாரைத் தெய்வம் நின்று கொல்லும். 
- நின்று தின்றால் குன்றும் மாளும். (கரையும், குறையும்.)
- நின்று போட்டதும் இல்லை; குனிந்து எடுத்ததும் இல்லை. 
- நீச்சு நிலை இல்லாத ஆற்றிலே நின்று எப்படி முழுகுகிறது? 
- நெய் வார்த்த கடன் நின்று வாங்கினாற் போல. 
- பட்டடையோடு நின்று தின்ற மாட்டுக்குக் கட்டி வைத்துப் போடக் கட்டுமா?  (யாழ்ப்பாண வழக்கு.)
- பறந்து போகிற காகமும் பார்த்து நின்று பறந்து போகும். 
- பனை நின்று ஆயிரம்; பட்டு ஆயிரம். (பனை நட்டு ஆயிரம்.)
- தாலி கட்டும் பெண்ணின் சீப்பை ஒளித்து வைத்தால் திருமணம் நின்று விடுமா? 
