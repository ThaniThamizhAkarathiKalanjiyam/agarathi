# தமிழ்ப் பழமொழிகள்
 - செண்ணூருக்குப் போகிறேன்; செம்மை உண்டா என்ற கதை.
- செல்லும் காசுக்கு வட்டம் உண்டா? 
- துணிந்தாருக்குத் துக்கம் உண்டா? பணிந்தாருக்குப் பாடு உண்டா? 
- துணிந்தாருக்குத் துக்கம் உண்டா? பணிந்தாருக்குப் பாடு உண்டா? 
- தேனுக்கு ஈயைத் தேடி விடுவார் உண்டா? 
- நக்குகின்ற நாய்க்குச் செக்கு என்றும் சிவலிங்கம் என்றும் தெரியுமா?  (உண்டா? தெரியாது.)
- நாய் வாலைக் குணக்கு எடுக்கலாமா? (+ பொல்லாக் குணத்துக்கு நல்ல மருந்து உண்டா?)
- நிசங்கனுக்குக் கோட்டை முற்றுகை கண்டது உண்டா? 
- நித்தம் சாவார்க்கு அழுவார் உண்டா? 
- நீர் என்று சொன்னால் நெருப்பு அவிவதும் சர்க்கரை என்று சொன்னால் அதனால் வாய் இனிப்பதும் உண்டா? 
- நெருப்புக்கு ஈரம் உண்டா? 
- பசுச் சாதும் பார்ப்பான் ஏழையும் உண்டா? (பார்ப்பான் சாதுவும்.)
- பருப்பு இல்லாமல் கல்யாணமா? (கல்யாணம் உண்டா?)
- பன்றி புல் தின்றதனால் பயன் உண்டா?
- பாம்புக்குப் பாம்பு விஷம் உண்டா?
- பார்ப்பான் வீட்டுக் கன்றுப் பசுவுக்கு மலை உண்டா என்ற கதை,
- பால் நக்காத பூனையும் பரிதானம் வாங்காத அதிகாரியும் உண்டா? (வாங்காத பிராமணனும்.)
- பால் வேண்டாத பூனையும் பழம் வேண்டாத குரங்கும் உண்டா? 
- பிச்சைச் சோற்றுக்குப் பஞ்சம் உண்டா? 
- பிடித்து ஒரு பிடியும், கிழித்து ஒரு கிழியும் கொடுத்தது உண்டா? 
- பிறவிச் செவிடனுக்குப் பேசத்திறம் உண்டா? 
- புலிக்குத் தன் காடு வேற்றுக் காடு உண்டா?  (பிறர் காடு என்று கிடையாது.)
- தன்னை அறியாச் சன்னதம் உண்டா? (அறியாத சன்னதம் இல்லை.)
- தன்னை அறியாப் பேயாட்டம் உண்டா? 
- தாயாதிக்காரன் வாழவைத்த வீடு உண்டா? 
- தான் அறியாத ஆவேசம் உண்டா? 
- திருவாக்குக்கு எதிர் வாக்கு உண்டா? 
