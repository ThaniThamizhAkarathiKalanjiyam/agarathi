# தமிழ்ப் பழமொழிகள்
 - செக்குக் கண்ட இடத்தில் எண்ணெய் தேய்த்துச் சுக்குக் கடை இடத்தில் பிள்ளை பெறுவது.  (தலை முழுகிப் பிள்ளை பெறலாமா?)
- செத்தவன் தலை கிழக்கே இருந்தால் என்ன? மேற்கே இருந்தால் என்ன?
- தீவிளிக்குத் தீவிளி தலை முழுகுகிறாள். 
- தொட்டால் கெட்டுவிடும் கண்; தொடாவிட்டால் கெட்டுவிடும் தலை. 
- தொட்டுக் கெட்டது கண்; தொடாமற் கெட்டது தலை. 
- நாக்கைத் தொங்கவிட்டுத் தலை ஆட்டும் நாய் போல.
- நாய்க்கும் நாகத்துக்கும் தலை உயிர் நிலை. 
- நிறையக் குறுணி வேண்டாம்; தலை தடவிக் குறுணி கொடு. 
- நின்றாற்போல் விழுந்தால் தலை உடையும்.
- நீதி கேளாமல் தலை வெட்டுவார்களா? 
- நூற்றுக்கு ஒரு பேச்சு; ஆயிரத்துக்கு ஒரு தலை அசைப்பு. 
- பட்டு நூல் தலை கெட்டாற் போல. 
- பரக்கத் தலை விரித்துப் பட்டினியாச் சீராட்டி. 
- பழி போட்டுத் தலை வாங்குகிற ஜாதி.
- பாடு, பாடு என்றால் பறையனும் பாடமாட்டான்; தானாகப் பாடினால் தலை தெறிக்கப் பாடுவான்.
- பார்ப்பானுக்கு வாய் போக்காதே; தாதனுக்குத் தலை அசைக்காதே; ஆண்டிக்கு அதுதானும் செய்யாதே. 
- பின்னல் இல்லாத தலை இல்லை; சன்னல் இல்லாத வீடு இல்லை. 
- புதுப் பெண் என்று தலை சுற்றி ஆடுகிறதா? 
- தச்சன் அடித்த வாசலில் எல்லாம் தலை குனிகிறது. (தாழக் குனிகிறது.)
- தண்ணீர் கிடக்கும் நாக்குத் தலை கீழாய்ப் புரளும். 
- தம்பி தலை எடுத்துத் தறி முதலும் பாழாச்சு. 
- தம்பி பிள்ளையாண்டான் அலுவல், தலை சொறிய நேரம் இல்லை.
- தர்மம் தலை காக்கும்.
- தரித்திரம் பிடித்தவள் தலை முழுகப் போனாளாம்; ஏகாதசி விரதம் எதிரே வந்ததாம்.
- தலை அளவும் வேண்டாம்; அடி அளவும் வேண்டாம்; குறுக்கே அள அடா படியை. 
- தலை ஆட்டித் தம்பிரான்.
- தலை இடிக்குத் தலையணையை மாற்றி ஆவது என்ன?
- தலை இடியும் காய்ச்சலும் தனக்கு வந்தால் தெரியும்.  (சங்கடமும்.)
- தலை இருக்க வால் ஆடுமா? 
- தலை இருக்கிற இடத்தில் கழுத்து வரட்டும் பார்த்துக் கொள்வோம்.
- தலை எழுத்து இருக்கத் தந்திரத்தால் ஆவது என்ன?
- தலை எழுத்துத் தலையைச் சிரைத்தாற் போகுமா? 
- தலை எழுத்தை அரி என்று சொல்வார், அதல்ல. 
- தலை எழுத்தோ, சிலை எழுத்தோ? 
- தலைக்குத் தலை நாட்டாண்மையாய் இருக்கிறது. (நாயகமாய்.)
- தலைக்குத் தலை பண்ணாட்டு. 
- தலைக்குத் தலை மூப்பு.
- தலைக்குத் தலை பெரிய தனம்; உலைக்குத்தான் அரிசி இல்லை.
- தலை கண்டால் பெண் சிணுங்கும். 
- தலை கழன்றவனுக்கு உலகமெல்லாம் சுற்றும்.  (சுழன்றவனுக்கு.)
- தலை கழுத்தில் நிற்கவில்லை. (-செருக்கு.)
- தலை சுழன்றவனுக்கு உலகமெல்லாம் சுற்றும். 
- தலை சொறியக் கொள்ளி தானே வைத்துக் கொண்டது. 
- தலை சொறியக் கொள்ளியா? (கொள்ளி போல.)
- தலை தப்பியது தம்பிரான் புண்ணியம். (பிழைத்தது பாக்கியம்.)
- தலை தெரியாமல் எண்ணெய் தேய்ப்பதா? 
- தலை தெரியாமல் தத்தித் தடவுகிறது.
- தலை தெறிக்க ஓடி வருதல். 
- தலை நோய்க்குத் தலையணையைத் திருப்பிப் போட்டால் தீருமா? 
- தலை நோவும் தரித்திரமும் தனக்கு வந்தால் தெரியும். 
- தலை பெரிது என்று கல்லில் முட்டிக் கொள்ளலாமா?
- தலை போக வந்தது தலைப்பாகையோடு போயிற்று. (பாரதக் கதை.)
- தலை போனாலும் விலையைச் சொல்லாதே. 
- தலை மயக்கமே சர்வ மயக்கம். 
- தலைமேலே தலை இருக்கிறதா? 
- தலைவலிக்குத் தலை அணையைத் தானே மாற்றிப் போட்டாற் போல.
- தன் வீட்டு அகமுடையான் தலை மாட்டிலும் அசல் வீட்டு அக முடையான் கால் மாடும் நலம்.  (கால் மாட்டிலும்.)
- தாலி அறுத்தவன் வீட்டிலே தலைக்குத் தலை பெரிய தனம். (அநுத்தவள் குடித்தனம்)
- தாலி அறுப்பான் கல்யாணத்தில் தலைக்குத் தலை நாட்டாண்மை. 
