- செக்கு அளவு பொன் இருந்தாலும் செதுக்கி உண்டால் எத்தனை நாளுக்குக் காணும்?  (செதுக்குத் தின்னக் குறையும். செக்குப் போல.)
- நெல் இருக்கப் பொன்; எள் இருக்க மண். 
- பதிவிரதையைக் கெடுக்கப் பதினைந்து பொன். 
- பருமரத்தைச் சேர்ந்தால் பல்லியும் பொன் நிறம் ஆகும். 
- புடம் இட்ட பொன் போல. 
- புதுக்கோடி கிடைத்தாலும் பொன் கோடி கிடைக்காது. 
- புரட்டாசிச் சம்பா பொன் போல் விளையும்
- புரட்டாசிப் பகலில் பொன் உருகக் காய்ந்து இரவிலே மண் உருகப் பெய்யும்
- புரட்டாசியில் பொன் உருகக் காய்ந்தாலும் காயும்; மண்ணுருகப் பெய்தாலும் பெய்யும். 
- புரட்டாசியில் பொன் உருகக் காயும்; ஐப்பசியில் மண் உருகப் பெய்யும். 
- புரட்டாசி வெயில் பொன் உருகக் காய்ந்து மண் உருகப் பெய்யும். 
- புரட்டாசி வெயிலில் பொன் உருகும். 
- பூசப் பூசப் பொன் நிறம்; தின்னத் தின்னத் தன்னிறம்.  (திருநீறு.)
- பூ விற்றவளைப் பொன் விற்கப் பண்ணுவேன்.
- பூனைக்குத் தன் குட்டி பொன் குட்டி. 
- தங்கப் பெண்ணே, தாராவே, தட்டான் கண்டான் பொன் என்பான்; தராசிலே வைத்து நிறு என்பான்; எங்கும் போகாமலே இங்கேயே இரு. 
- தட்டான் பொன் அறிவான்; தன் பெண்களுக்கு ஒன்று செய்யான்.
- தன் மனம் பொன் மனம். 
