- செவ்வாய் நட்டுப் புதன் அறுக்கல் ஆகாது.
- தீ மிஞ்ச வைத்தாலும் பகை மிஞ்ச வைக்கல் ஆகாது. 
- தீராச் செய்கை சீர் ஆகாது, 
- தீரா வழக்கு நேர் ஆகாது.
- தீவட்டிக் கொள்ளை கால் வட்டிக்கு ஈடு ஆகாது.  (கால்வட்டிக் கொள்ளைக்கு.)
- துட்டுக்கு எட்டுச் சட்டி வாங்கிச் சட்டி எட்டுத் துட்டுக்கு விற்றாலும் வட்டிக்கு ஈடு ஆகாது.  (அல்ல.)
- துரும்பு தூண் ஆனால் தூண் என்ன ஆகாது?
- தேற்றினும் மகப் பிரிவு தேற்றல் ஆகாது. 
- தேனை வார்த்து வளர்த்தாலும் காஞ்சிரங்காய் தேங்காய் ஆகாது. 
- தை மழை தவிட்டுக்கும் ஆகாது. 
- தை மாசத்து விதைப்புத் தவிட்டுக்கும் ஆகாது. 
- நயத்தில் ஆகிறது பயத்தில் ஆகாது.
- நரி வால்பற்றி நதி கடக்கல் ஆகாது.
- நல்லது சொல்ல நாட்டுக்கு ஆகாது.
- நான் சென்ற கொடை நடைக் கூலியும் ஆகாது. 
- நேரா நோன்பு சீர் ஆகாது. 
- நோலா நோன்பு சீர் ஆகாது. 
- பணக்கேடு ஆனாலும் குணக்கேடு ஆகாது. 
- பத்துக் குட்டி அடித்தாலும் சட்டிக்கறி ஆகாது.
- பத்துப் பணம் கொடுத்தாலும் இத்தனை பதைப்பு ஆகாது. 
- பத்து வந்தாலும் பதற்றம் ஆகாது; ஆயிரம் வந்தாலும் அவசரம் ஆகாது. (அஞ்க வந்தாலும் அவசரம்.)
- பத்து வந்தாலும் பதற்றம் ஆகாது; ஆயிரம் வந்தாலும் அவசரம் ஆகாது. (அஞ்க வந்தாலும் அவசரம்.)
- பதினாயிரம் கொடுத்தாலும் பதைபதைப்பு ஆகாது.
- பழங்கணக்குப் பருத்தி விதைக்கும் ஆகாது. 
- பிஞ்சு வற்றினால் புளி ஆகாது. 
- புகைச் சரக்கு வகைக்கு ஆகாது. 
- புரட்டாசி  விதை ஆகாது; ஐப்பசி நடவு ஆகாது. 
- புரட்டாசி  விதை ஆகாது; ஐப்பசி நடவு ஆகாது. 
- பூசப் பழையது பூனைக்கும் ஆகாது.
- பூசாரி புளுகும் புலவன் புளுகும் ஆசாரி புளுகில் அரைப் புளுக்குக்கு ஆகாது.
- பூராடத்திலே பிறந்தவளுக்கு நூல் ஆகாது. 
- பூனை எச்சில் புலவனுக்குக் கூட ஆகாது; நாய் எச்சில் நாயகனுக்கு ஆகும்.  (புலையனுக்குக் கூட.)
- சேலைமேல் சேலை கட்டும் தேவரம்பை ஆனாலும் ஓலைமேல் எழுத்தாணி ஊன்றும் பெண் ஆகாது. 
- தஞ்சம் என்று வந்தவனை வஞ்சித்தல் ஆகாது.
- தலைமேல் அம்பு பறந்தாலும் நிலையிற் பிரிதல் ஆகாது. 
- தன்னைக் கொல்ல வந்தது ஆயினும் பசுவைக் கொல்லல் ஆகாது. (திருவாலவாயுடையார் திருவிளையாடல் 36-21.)
- தனக்கு என்ன என்று இருக்கல் ஆகாது; நாய்க்குச் சோறு இல்லை ஆயின்.
- தாம் கெட்டாலும் பிறருக்குக் கேடு நினைக்கல் ஆகாது. 
- தாய் இல்லாத பிள்ளை ஊருக்கு ஆகுமா? (ஆகாது.)
- தாய்க்கு ஆகாத பிள்ளை ஊருக்கு ஆகாது. (+ஊருக்கு ஆகாத பிள்ளை ஒருவருக்கும் ஆகாது. ஊருக்கு ஆகுமா?)
- தாய்க்கு ஆகாத பிள்ளை ஊருக்கு ஆகாது. (+ஊருக்கு ஆகாத பிள்ளை ஒருவருக்கும் ஆகாது. ஊருக்கு ஆகுமா?)
- தாய் மிதிக்கக் குஞ்சு முடம் ஆகாது. 
- தாயைப் பகைத்தாலும் ஊரைப் பகைத்தல் ஆகாது. 
