# தமிழ்ப் பழமொழிகள்
 - தீவட்டிக் கொள்ளை போன பின் திருமங்கல்யச் சரடு தேடினாளாம். 
- துணிவது பின்; நினைவது முன். 
- பத்துக்குப் பின் பயிர். 
- பன்றிக்குப் பின் போன கன்றும் மலம் தின்னும், (பசுங்கன்றும்.)
- பின் இருக்கிறது புரட்டாசிக் காய்ச்சல். 
- பின் இருந்து உண்டு குடைகிறான். 
- பின் இன்னா பேதையார் நட்பு. (பழமொழி நானூறு.)
- பின் குடுமி புறங்கால் தட்ட ஓடுகிறான். 
- புயலுக்குப் பின் அமைதி. 
- பூனைக்குச் சிங்கம் பின் வாங்குமா? 
- சேர்ந்தவர் என்பது கூர்ந்து அறிந்த பின்.
- தலையில் இடித்த பின் தாழக் குனிவான். (பிறகா. குனிகிறது.)
- தாய்க்குப் பின் தகப்பனும் தாயாதி. 
- தாய்க்குப் பின் தாரம் தன்மை கெட்டால் அபதாரம். 
