# தமிழ்ப் பழமொழிகள்
 - தெரிந்தவன் என்று கும்பிடு போட்டால் உன் அப்பன் பட்ட கடனை வைத்துவிட்டுப் போ என்றானாம். 
- நல்லவர் கண்ணில் நாகம் பட்டாலும் கொல்லார் (கண்ணில் பட்ட நாகமும் சாகாது. அகப்பட்ட நாகமும்.)
- நாய் குட்டி போட்ட இடமும் நாரத்தை பட்ட இடமும் பாழ். 
- நாய் பட்ட பாடு தடிக் கம்புக்குத் தெரியும். 
- நான் பட்ட பாடு நாய்கூடப் படாது. 
- நெருப்பில் பட்ட மெழுகைப் போல.
- பச்சை மரத்துக்கு இத்தனை என்றால் பட்ட மரத்துக்கு எத்தனை? 
- பசிக்குப் பனம் பழம் தின்னால் பித்தம் பட்ட பாடு படட்டும். (படுத்துகிற பாடு படுத்தட்டும்).
- பசிக்குப் பனம் பழம் தின்றால் பின்னால் பட்டபாடு படலாம். (பித்தம் பட்ட பாடு படலாம்.)
- பஞ்சம் போம்; பஞ்சத்தில் பட்ட வசை போகாது. 
- பஞ்சுப் பொதியில் பட்ட அம்பு போல.  (நைத்த.)
- பஞ்சு பட்ட பாடு போல. 
- பட்ட இடம் பொழுது; விட்ட இடம் விடுதி. 
- பட்ட கடனுக்குக்  கொட்டை நூற்று அடைத்தாளாம். 
- பட்ட காலிலே படும்; கெட்ட குடியே கெடும். 
- பட்ட குணம் சுட்டாலும் போகாது. (திருவால வாயுடையார் திருவிளையாடற் புாரணம், 34.6.)
- பட்ட பாட்டிலும் பெருத்த பாடாக,
- பட்ட பாட்டுக்குப் பலன் கைமேலே.
- பட்ட பாடும் கெட்ட கேடும்.
- பட்ட மரம் காற்றுக்கு அஞ்சாது. 
- பட்ட ருணம் சுட்டாலும் தீராது. (ருணம்-கடன்.)
- பட்டி என்று பேர் எடுத்தும் பட்ட கடன் அடையவில்லை. 
- பட்டுக் கிடப்பானுக்கு வாழ்க்கைப் பட்ட நாள்முதல் நெட்டோட்டம் ஒழியக் குச்சோட்டம் இல்லை. 
- பண்டை பட்ட பாட்டைப் பழங்கிடுகில் போட்டுவிட்டுச் சம்பா நெற்குத்திப் பொங்கல் இடுகிறாள்.
- பருத்தி பட்ட பாடு எல்லாம் படுகிறது.
- பாடு பட்ட அம்மாளுக்குப் பழைய சேலை; கூர் கெட்ட அம்மாளுக்குக் குறியோடு சேலை, 
- பாடு பட்ட கட்டாடிக்கு அள்ளிப் போடு பூசணிக்காயை. (கட்டாடி வண்ணான் - யாழ்ப்பாண வழக்கு.)
- பாடு பட்ட கட்டாடிக்குப் பூசணிக்காயும் சோறும். (யாழ்ப்பாண வழக்கு.) (அள்ளிப் போடு பூசணிக்காயை.)
- பாடு பட்ட நாய்க்குக் கேடு வந்ததைப் போல. 
- புதுப்பணம் படைத்தவன் அறிவானோ போன மாதம் பட்ட பாட்டை. (யாழ்ப்பாண வழக்கு.)
- பூனை போன்ற புருஷனுக்கு வாழ்க்கைப் பட்ட சுண்டெலிப் பெண் போல்.
- சேப் பணத்துப் பட்ட ஈப் போல.
- சொல்லாததை மனையாளுக்குச் சொன்னவன் பட்ட பாடுபோல.
- தண்ணீர் பட்ட பாடு. 
- தனக்குத் தகாத காரியத்தில் பிரவேசிப்பவன் குரங்கு பட்ட பாடுபடுவான்.
- தாய் இல்லாப் பிள்ளைக்கு நாய் பட்ட பாடு. 
- தாராளம் தண்ணீர் பட்ட பாடு; நீர்மோர் நெய் பட்ட பாடு.
- தாராளம் தண்ணீர் பட்ட பாடு; நீர்மோர் நெய் பட்ட பாடு.
