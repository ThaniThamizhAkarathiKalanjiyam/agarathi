- தம்பி ஸ்ரீரங்கத்தில் கோதானம் கொடுக்கிறான்; தன்னைப் பெற்ற தாய் கும்பகோணத்தில் கெண்டிப் பிச்சை எடுக்கிறாள்.  (கெஞ்சி.)
- தன்னைச் சிரிப்பது அறியாதாம் பல்லாவரத்துக் குரங்கு  (தன்னைப் பார்த்துச் சிரிக்குமாம்.)
- தன்னைப் பணிவாரைத் தான் பணியக் காலம் வந்தது.
- தன்னைப் பாடுவான் சம்பந்தன்; என்னைப் பாடுவான் அப்பன்; பொன்னைப் பாடுவான் சுந்தரன்.  (சிவபெருமான் கூற்று.)
- தன்னைப் பார்த்துச் சிரிக்கவில்லையாம் தென்னமரத்துக் குரங்கு; பார்த்துப் பார்த்துச் சிரிக்கிறதாம் பலா மரத்துக் குரங்கை. 
- தன்னைப் புகழ்தலும் தரும் புலவோர்க்கே. (நன்னூல்.)
- தன்னைப் புகழ்வானும் சாண் ஏறி நிற்பானும் பொன்னைப் புதைத்துப் போவானும் பேய். 
- தன்னைப் புகழாத கம்மாளன் இல்லை. 
- தன்னைப் புகழாதவரும் இல்லை; தனித்த இடத்தில் குசுவாத வரும் இல்லை. 
- தன்னைப் பெற்ற ஆத்தாள் கிண்ணிப் பிச்சை எடுக்கிறாள்; தம்பி கும்பகோணத்தில் கோதானம் பண்ணுகிறான்.
- தன்னைப் பெற்ற தாய் கிண்ணிப்பிச்சை வாங்குகிறாள்; தங்கத்தாலே சரப்பளி தொங்க ஆடுகிறதாம்.
- தன்னைப் பெற்றவள் கொடும்பாவி; தன் பெண்ணைப் பெற்றவள் மகராசி.
- தன்னைப் போல வேணுமாம் தவிட்டுக்குக் கட்டை. 
- தாய் வீட்டுக்குப் போனாலும் தன்னைப் பேணிப் போக வேணும். 
